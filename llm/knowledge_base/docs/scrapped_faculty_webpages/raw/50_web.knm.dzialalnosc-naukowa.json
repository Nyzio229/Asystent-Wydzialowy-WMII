{
   "origin": "https://www.mat.umk.pl/web/knm/dzialalnosc-naukowa",
   "page_content": [
      {
         "title": "Działalność naukowa i organizacyjna",
         "body": "*** **Udział studentów Wydziału Matematyki i Informatyki UMK w międzynarodowych konkursach matematycznych** ***\n*Okres realizacji projektu:* 01.09.2018 r. – 31.05.2019 r.\n*Oś priorytetowa:* III. Szkolnictwo wyższe dla gospodarki i rozwoju\n*Działanie:* 3.3 Umiędzynarodowienie polskiego szkolnictwa wyższego\n*Całkowita wartość projektu:* 77 700,00 zł, *w tym dofinansowanie z EFS:* 77 700,00 zł\n*Cele projektu:*\nCelem projektu jest wzmocnienie potencjału naukowego zespołu 5 studentów Wydziału Matematyki i Informatyki Uniwersytetu Mikołaja Kopernika w Toruniu poprzez przygotowywanie się (regularne warsztaty/szkolenia/spotkania i studiowanie fachowej literatury m.in. zaawansowanych zbiorów zadań) do matematycznych zawodów międzynarodowych oraz udział w tychże zawodach w latach 2018-2019.\n*Planowane efekty (produkty/rezultaty):*\n1. Liczba osób objętych programami wsparcia ich uczestnictwa w międzynarodowych konkursach lub zawodach - 5\n2. Liczba międzynarodowych konkursów lub zawodów, w których wzięli udział studenci objęci projektem - 5\n3. Liczba godzin warsztatów/szkoleń/spotkań przygotowujących do udziału w międzynarodowych konkursach lub zawodach matematycznych - min. 30 godzin\n4. Liczba sztuk zakupionej literatury - min. 8.\n*Opis projektu:*\nKonkursy, w których uczestniczyć będą członkowie zespołu, to jedne z najbardziej prestiżowych zawodów międzynarodowych w dziedzinie matematyki. Podczas przygotowań będzie studiowana literatura specjalistyczna rozwijająca kreatywność przyszłych uczestników zawodów. W celu prawidłowej realizacji opisywanych zadań projektu planowany jest zakup zestawu specjalistycznych książek, cenionych przez uczestników olimpiad i ich nauczycieli.\n*Koordynator projektu:* dr Robert Skiba\n*Opiekun projektu w DZFS:* mgr Joanna Staszewska\npok.: 113\ntel.: (0-56) 611-49-84\nfax: 611-49-84\ne-mail: jstaszewska@umk.pl\n\n*XVIII Toruński Festiwal Nauki i Sztuki na WMiI (kwiecień, 2018 r.)*\nTakże w tym roku członkowie KNM włączyli się w organizację Toruńskiego Festiwalu Nauki i Sztuki. KNM współorganizuje między innymi następujące imprezy:\n* *Miasto (nie)matematycznych rozmaitości.* Koordynatorami impresy są: mgr Mateusz Topolewski, dr Bartosz Ziemkiewicz oraz mgr Bartosz Bieganowski.\n* *Twierdza szyfrów.* Koordynatorami imprezy są mgr Daniel Strzelecki, mgr Aurelia Dymek oraz mgr Piotr Górny.\n\nPonadto mgr Aurelia Bartnicka (doktoranka z KNM) jest współorganizatorem wystawy *Przestrzeń Polska*, na której można obejrzeć teksty i obrazy nt. Józefa Marcinkiewicza, polskiej szkoły matematycznej i polskich obiektów matematycznych. Wystawa została przygotowana przez nastepujące osoby: mgr Aurelia Dymek, dr Bogumiła Klemp-Dyczek, dr Joanna Karłowska-Pik, mgr Maurycy Rzymowski oraz mgr Piotr Górny.\n\n--------------------------------------------------------------------------------------------------------------------------------------------------------------------------------------------------------\n\n*Udział KNM w naukowych warsztatach matematycznych (listopad, 2018 r.)*\nW dniach 24.11 - 26.11.2018 r. członkowie Koła Naukowego Matematyków *Kamil Dunst* oraz *Mikołaj Marciniak* wezmą udział w konferencji „*Małe Horyzonty*\", która odbędzie się ona w ośrodku Instytutu Matematycznego PAN w Będlewie. Podczas warsztatów zaplanowane są wystąpienia 10 - 12 prelegentów z najlepszych uczelni w Polsce. Wykłady, będące przeglądem dziedzin matematyki, adresowane są do studentów I stopnia zastanawiających się nad ścieżką matematycznej kariery.\nWięcej informacji, abstrakty wystąpień oraz formularz rejestracyjny można znaleźć na stronie organizatorów.\n\n-------------------------------------------------------------------------------------------------------------------------------------------------------------------------------------------------------\n\n*International Mathematics Olympiad in Mogilev (luty, 2017 r.)*\nW dniach 22-24.02.2017 odbyliśmy (po raz pierwszy) wyjazd naukowy na Białoruś do Mogileva. Członkowie koła KNM (sekcja teeoretyczna) w składzie Ewelina Betlejewska-Szulc oraz Mikołaj Marciniak oraz opiekun dr Robert Skiba brali udział w międzynarodych zawodach matematycznych: 8th Open Mathematical Olympiad of the Belarusian-Russian University (International Student Olympiad MathOpen 2017 Belarus).\nZawody odbyły się na Białorusko-Rosyjskim Uniwersytecie w Mogilevie. Organizatorem zawodów był: State Institution of Higher Professional Education Belarusian-Russian University. W trakcie zawodów studenci mieli do rozwiązania 30 zadań w ciągu pięciu godzin. Zawody są nietypowe, ponieważ studenci w trakcie zawodów nie mogą przedstawiać swoich rozwiązań, ale tylko odpowiedzi na specjalnym arkuszu. Zatem jeśli student się pomyli w rachunkach, to zadanie nie jest zaliczane. Są to całkowicie inne zawody od tych organizowanych w Czechach czy w Bułgari. W tym roku byliśmy \"rozpoznać teren\". Koło KNM planuje regularnie uczestniczyć w tychże zawodach. Kilka informacji statystycznych o zawodach: liczba krajów: 7 (Belarus, Czech Republic, Iran, Poland, Russia, Tadjikistan, Uzbekistan), liczba Uniwersytetów: 21, liczba studentów: 46. Ponadto w trakcie pobytu na Uniwersytecie było zorganizowane seminarium naukowe dla opiekunów studentów. Opiekun koła KNM dr Robert Skiba wygłosił odczyt pt: \"A topological degree of Fuller type for periodic orbits\".\nKilka fotek z wyjazdu można znaleźć tutaj (link: https://www.mat.umk.pl/web/knm/mogilev).\n\n-------------------------------------------------------------------------------------------------------------------------------------------------------------------------------------------------------\n\n*Szlachetna Paczka po raz szósty na WMiI UMK (listopad, 2016 r.)*\nJuż po raz szósty Koło Naukowe Matematyków i Koło Zastosowań Matematyki WMiI UMK organizują zbiórkę dla potrzebującej rodziny w ramach ogólnopolskiej akcji „Szlachetna Paczka” (http://www.szlachetnapaczka.pl/). Akcja trwa od poniedziałku 28 listopada do piątku 9 grudnia 2016 r.\nW koszach ustawionych naprzeciwko szatni zbierana jest żywność trwała, środki chemiczne i higieniczne, a także inne potrzebne rodzinie artykuły.\nSzczególnie potrzebne są środki czystości (proszek do prania, płyn do mycia naczyń, mydło/żel myjący, pasta do zębów, płyny czyszczące, szampon, szampon dla dzieci „Pinio 2 w 1”) oraz żywność (herbata, kasza, cukier, konserwy mięsne, kawa, makaron, olej, konserwy rybne, ryż, mąka, dżem, warzywa w puszkach, płatki śniadaniowe, słodycze, soki owocowe, soki warzywne). Z większych przedmiotów- kołdra, ręczniki, pościel, poduszka, wersalka (obecne łóżko jest zarwane) oraz odzież (damskie spodnie i bluzki S/M 160 cm, dziewczęce bluzki, spodnie, swetry, rajstopy, koszulki i bluzy 116-122 cm, letnie buty rozm. 38, zimowe/przejściowe buty rozm. 30). Mile widziane będą również upominki dla poszczególnych członków rodziny (materiały do decoupage, wózek dla lalki, kosmetyki pielęgnacyjne). Ponadto rodzina potrzebuje artykułów szkolnych: bloków, papieru kolorowego, zeszytów, farbek, klejów, przyborów do pisania, plasteliny.\nW piątek 9 grudnia o godz.12:00 w Klubie Studenckim będzie można pomóc przy pakowaniu zebranych produktów. Zapakowane prezenty zostaną przekazane do magazynu \"Szlachetnej Paczki\", skąd wolontariusze dostarczą je potrzebującej rodzinie.\n\n-------------------------------------------------------------------------------------------------------------------------------------------------------------------------------------------------------\n\n*Sukces studentów Koła KNM Wydziału Matematyki i Informatyki w konkursie \"Njalepsi z najlepszych\" (marzec, 2016 r.)*\nW dniu 15 marca 2016 r. Ministerstwo Nauki i Szkolnictwa Wyższego opublikowało rekomendowane do finansowania projekty w ramach pierwszej edycji konkursu „Najlepsi z najlepszych!\". Jedynym projektem z naszej uczelni jest przyznany WMiI grant \"Wzmocnienie potencjału naukowego studentów Wydziału Matematyki i Informatyki UMK poprzez udział w międzynarodowych zawodach matematycznych\".\nW ramach projektu studenci naszego Wydziału Janusz Schmude oraz Mikołaj Marciniak (obaj są laureatami programu \"Generacja Przyszłości\" w latach 2014-2015) będą mogli uczestniczyć w międzynarodowych zawodach matematycznych dla studentów, m.in. w International Mathematical Competition – najbardziej prestiżowych akademickich zawodach matematycznych w Europie organizowanych przez University College London oraz American University w Bułgarii.\n„Najlepsi z najlepszych!\" to kontynuacja programu „Generacja Przyszłości\". Obecny projekt będzie koordynowany na Wydziale przez dr. Roberta Skibę oraz mgr. Daniela Strzeleckiego.\nSzczegółowe informacje można znaleźć na stronie MNiSW\n\n-------------------------------------------------------------------------------------------------------------------------------------------------------------------------------------------------------\n\n*Szlachetna Paczka po raz piąty na WMiI UMK (listopad, 2015 r.)*\n\nJuż po raz piąty *Koło Naukowe Matematyków* i *Koło Zastosowań Matematyki WMiI UMK* organizują zbiórkę dla potrzebującej rodziny w ramach ogólnopolskiej akcji „Szlachetna Paczka” (http://www.szlachetnapaczka.pl/). Akcja trwa od *piątku 27 listopada do piątku 11 grudnia*. Zapraszamy do uczestnictwa!\nW koszach ustawionych naprzeciwko szatni zbierana jest żywność trwała, środki chemiczne i higieniczne, a także inne potrzebne rodzinie artykuły. Szczególnie potrzebne są środki czystości (proszek do prania, płyn do mycia naczyń, mydło/żel myjący, pasta do zębów, płyny czyszczące, szampon, szczoteczka do zębów, pieluchy Pampers w rozmiarze 4+, 5, chusteczki nawilżane, żel do kąpieli dla niemowląt, SUDOCREM) oraz żywność (herbata, kasza, cukier, konserwy mięsne, kawa, makaron, olej, konserwy rybne, ryż, mąka, dżem, warzywa w puszkach, ser, płatki śniadaniowe). Z większych przedmiotów- kołdra, koc, ręczniki, pościel, poduszka, sofa (brakuje miejsca do siedzenia) oraz odzież (damska kurtka zimowa XXL 160 cm, damskie spodnie XXL 160 cm, damskie swetry XXL 160 cm, damskie bluzy XXL 160 cm, męskie spodnie XXL 176 cm, męskie bluzy XXL 176 cm, męskie spodnie L 170 cm, męskie bluzy L 170 cm, męskie T-shirty L 170 cm, chłopięce spodnie 134 cm, chłopięce T-shirty 134 cm, chłopięce dresy 125 cm, chłopięce spodnie 125 cm, chłopięca bluza 125 cm, chłopięca bluza rozpinana 7 lat, chłopięcy dres 7 lat, chłopięce spodnie 7 lat, adidasy męskie 45, młodzieżowe trapery 43, chłopięce trapery 39, 33, 32, 26-27). Mile widziane będą również upominki dla poszczególnych członków rodziny (damska, owocowa woda zapachowa, męska woda toaletowa, gra komputerowa dla nastolatka, Lego Technic, Monster Truck lub samochód sterowany, maskotka Furby, pluszak do spania lub samochód). Ponadto rodzina potrzebuje artykułów szkolnych: bloków, papieru kolorowego, zeszytów, farbek, klejów, nożyczek, przyborów do pisania, plasteliny, plecaka, piórnika.\n*W piątek 11 grudnia o godz. 12:00* w Klubie Studenckim będzie można pomóc przy pakowaniu zebranych produktów. Zapakowane prezenty zostaną przekazane do magazynu \"Szlachetnej Paczki\", skąd wolontariusze dostarczą je potrzebującej rodzinie.\n\n-------------------------------------------------------------------------------------------------------------------------------------------------------------------------------------------------------\n\n*Generacja Przyszłości: Laureaci z Wydziału na konferencji MNiSW (październik, 2014 r.)*\nW dniu 11 października 2014 na Politechnice Warszawskiej odbyła się konferencja organizowana przez Ministerstwo Nauki i Szkolnictwa Wyższego - spotkanie z przedstawicielami młodej generacji polskich naukowców pod hasłem \"Zawód naukowiec\".\nPunktem kulminacyjnym części oficjalnej uroczystości było uhonorowanie laureatów Generacji Przyszłości 2014, w tym dwóch zespołów studentów z Wydziału Matematyki i Informatyki UMK. Pierwszy, złożony z członków Sekcji Algorytmicznej Koła Naukowego Informatyków, tworzą studenci informatyki przygotowujący się do zawodów programistycznych pod kierunkiem opiekuna KNI dr. Łukasza Mikulskiego: Damian Kurpiewski, Łukasz Bojarski, Mikołaj Marciniak, Jakub Chyłkowski, Grzegorz Karwecki, Kamil Kobza, Wojciech Marciniak i Błażej Roszkowski. W skład drugiego wchodzą członkowie Koła Naukowego Matematyków: Aurelia Bartnicka, Bartosz Bieganowski, Janusz Schmude i Daniel Strzelecki, którzy przygotowują się do zawodów matematycznych pod kierunkiem dr. Roberta Skiby, opiekuna KNM."
      }
   ]
}