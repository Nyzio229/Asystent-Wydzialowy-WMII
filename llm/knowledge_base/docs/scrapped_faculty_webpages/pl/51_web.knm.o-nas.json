[
   {
      "page_content": "Koło Naukowe Matematyków (KNM) powstało w 2005 roku z inicjatywy dwóch studentów matematyki: Rafała Szeflera i Macieja Karpicza. W porozumieniu z władzami Wydziału oraz Uniwersytetu opiekę nad nim objął Pan dr Grzegorz Bobiński. Podczas spotkań zajmujemy się przede wszystkim poznawaniem matematyki, staramy się z fascynacją patrzeć na to co już znane i dawno odkryte, jak również próbujemy sami tworzyć coś nowego. Program KNM skupiał się wokół algebry i teorii liczb. Obecnie Koło Naukowe zajmuje się praktycznie każdym działem matematyki. Od roku akademickiego 2013/2014 naszym opiekunem jest Pan dr Robert Skiba. Nasze Koło cały czas się rozwija. Jego członkowie dzielą się swoimi zainteresowaniami, prezentując referaty na temat interesujących ich zagadnień. Współorganizują wykłady na temat dorobku naukowego profesorów związanych z toruńską matematyką. Od pięciu lat KNM wraz z Samorządem Wydziału organizuje Toruńską Letnią Szkołę Matematyki. Wszyscy - którzy są zafascynowani matematyką i uczą się jej nie dlatego, że muszą, ale że chcą - są mile widziani. Serdecznie zapraszamy!",
      "metadata": {
         "title": "O nas",
         "origin": "https://www.mat.umk.pl/web/knm/o-nas",
         "tags": [
            "Wydział Matematyki i Informatyki (WMiI)",
            "O nas",
            "Koło naukowe matematyków (KNM)",
            "Uniwersytet Mikołaja Kopernika w Toruniu (UMK)"
         ]
      }
   }
]