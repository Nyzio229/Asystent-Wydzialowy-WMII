[
   {
      "page_content": "*** Analiza danych - studia II stopnia ***\n\nGromadzenie i eksploracja danych stały się obecnie powszechną praktyką w wielu obszarach działalności człowieka, zwłaszcza w biznesie i gospodarce. Proces podejmowania decyzji oraz planowania strategii biznesowych musi się odbywać w oparciu o wiedzę pozyskaną z danych. Pozwala to uzyskiwać pożądane przez firmy i instytucje informacje i wnioski, często służące poprawie rentowności działalności czy wręcz kluczowe dla utrzymania się w branży.\n\nZe względu na ogromne rozmiary oraz różnorodny typ danych generowanych przez systemy informatyczne, do ich analizy konieczna jest znajomość zaawansowanych technik statystyki i uczenia maszynowego. Stąd duży popyt na specjalistów analizy danych na rynku pracy. Jest to widoczne na internetowych portalach specjalizujących się w kontaktach zawodowo-biznesowych (np. LinkedIn) czy portalach pracy. W rankingu najlepszych zawodów w roku 2021 (link: https://www.careercast.com/jobs-rated/best-jobs-2021?page=0) opublikowanym przez przez CareerCast pozycję pierwszą zajął analityk danych, a na trzeciej uplasował się zawód statystyka.\n\nNa studiach II stopnia kierunku Analiza danych gwarantujemy rzetelne wykształcenie z zakresu statystyki i data miningu z elementami informatyki. Jako ich absolwent – magister analizy danych – zdobędziesz przewagę na rynku pracy.\n\n*** Co dają studia Analiza danych? ***\n* Wykształcenie w zakresie analizy danych oparte na znajomości najnowszych technik uczenia maszynowego i eksploracji danych oraz wybranych narzędzi informatycznych.\n* Umiejętność pracy nad projektami, także zespołowymi.\n* Dobry zawód.\n\n*** Program studiów ***\n\nProgram studiów obejmuje szereg zagadnień związanych z analizą danych, a absolwent zdobędzie wiedzę z zakresu\n* pracy z danymi – począwszy od aspektów informatycznych, przez pracę z masywnymi zbiorami danych, do zagadnień wizualizacji danych,\n* statystyki matematycznej – w tym biostatystyki, statystyki bayesowskiej oraz analizy szeregów czasowych,\n* zaawansowanych technik eksploracji danych takich jak text mining, sieci neuronowe oraz zagadnienia głębokiego uczenia (deep learning),\n* programowania w środowisku R i języku Python.\n\nAbsolwent będzie umiał zastosować zdobytą wiedzę teoretyczną do formułowania, analizowania i rozwiązywania praktycznych zadań z zakresu szeroko rozumianej statystyki i analizy danych.\n\n*** Dlaczego warto studiować w Toruniu? ***\n\nUniwersytet Mikołaja Kopernika w Toruniu jest jednym z najmłodszych, ale już liczących się w kraju uniwersytetów. W 2019 roku znalazł się na liście 10 wiodących ośrodków naukowych w Polsce, uzyskując status uczelni badawczej. Toruń jest także jednym z najważniejszych ośrodków matematycznych w Polsce – w 2017 roku Uniwersytet Mikołaja Kopernika w Toruniu po raz pierwszy znalazł się w prestiżowym rankingu szkół wyższych na świecie – tzw. rankingu szanghajskim – w obszarze badań: matematyka. Pracownicy UMK współpracują naukowo z naukowcami z czołowych ośrodków matematycznych na świecie.\n\nWydział Matematyki i Informatyki posiada pozytywną ocenę instytucjonalną Polskiej Komisji Akredytacyjnej – ważną do 2021 roku – obejmującą wszystkie kierunki studiów. Według rankingu portalu edukacyjnego Perspektywy kierunek Matematyka uplasował się na 7. pozycji w kraju (na 5. pozycji wśród kierunków prowadzonych na uniwersytetach). Z powodzeniem prowadzimy także studia na kierunkach Matematyka stosowana oraz Informatyka. Najzdolniejsi studenci objęci są indywidualną opieką naukową.\n\nOferujemy doskonałą infrastrukturę:\n\n* sale wykładowe i seminaryjne (w tym nowoczesna aula na 350 osób), laboratoria komputerowe, klub studencki i bar,\n* jeden z najlepszych w polskich uczelniach system komputerowy,\n* bogato wyposażoną bibliotekę z czytelnią - znajdują się w niej wszystkie podstawowe pozycje literatury matematycznej i informatycznej potrzebne studentom w okresie studiów,\n* pełne zaplecze dla niepełnosprawnych (podjazdy, winda, toalety, przystosowane laboratoria).\n\n*** Co po studiach na kierunku Analiza danych? ***\n\nNa absolwenta kierunku Analiza danych czeka praca na stanowiskach wymagających stosowania narzędzi i metod statystycznych, umiejętności programowania, pracy z dużymi zbiorami danych, znajomości najnowszych technik uczenia maszynowego oraz zdolności do samodzielnego, analitycznego myślenia. Tego rodzaju specjalistów poszukują: sektor finansowy, ubezpieczeniowy, medyczny, przemysł, handel, instytucje statystyczne itd. Potrzeby rynku pracy w tym zakresie są ogromne a oferowane wynagrodzenia bardzo wysokie.",
      "metadata": {
         "title": "Kierunek analiza danych",
         "origin": "https://www.mat.umk.pl/web/wmii/rekrutacja/analiza-danych",
         "tags": [
            "Wydział Matematyki i Informatyki (WMiI)",
            "Analiza danych",
            "Rekrutacja",
            "Uniwersytet Mikołaja Kopernika w Toruniu (UMK)"
         ]
      }
   },
   {
      "page_content": "Podstawowe informacje dotyczące rekrutacji na kierunek:\n* *Analiza danych* - studia *3* semestralne\n* *Analiza danych* - studia *4* semestralne",
      "metadata": {
         "title": "Uwaga kandydaci na studia II stopnia!",
         "origin": "https://www.mat.umk.pl/web/wmii/rekrutacja/analiza-danych",
         "tags": [
            "Wydział Matematyki i Informatyki (WMiI)",
            "Analiza danych",
            "Rekrutacja",
            "Uniwersytet Mikołaja Kopernika w Toruniu (UMK)"
         ]
      }
   }
]