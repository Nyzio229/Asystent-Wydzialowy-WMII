[
   {
      "page_content": "*Specjalności:*\n* *analiza danych,*\n* *badania operacyjne (do rekrutacji 2022/23)*\n* *analiza i modelowanie procesów (od rekrutacji 2023/24)*\n\n*Dlaczego warto studiować matematykę stosowaną?*\nWe współczesnej gospodarce przy *podejmowaniu decyzji* wykorzystywane są metody statystyczno-matematyczne. *Analiza dużych zbiorów danych* generowanych przez systemy informatyczne pozwala uzyskiwać pożądane przez firmy i instytucje informacje i wnioski, często służące poprawie rentowności działalności. Stąd duży popyt na specjalistów *badań operacyjnych* oraz *analizy danych* na rynku pracy. Jest to widoczne na internetowych portalach specjalizujących się w kontaktach zawodowo-biznesowych (np. LinkedIn), czy portalach pracy. W rankingu najlepszych zawodów w roku 2021 (link: https://www.careercast.com/jobs-rated/best-jobs-2021?page=0) opublikowanym przez przez CareerCast pozycję pierwszą zajął analityk danych, a na trzeciej uplasował się zawód statystyka.\nNa kierunku matematyka stosowana *gwarantujemy* rzetelne wykształcenie matematyczne z elementami informatyki. Jako absolwent – inżynier analizy danych lub badań operacyjnych zdobędziesz przewagę na rynku pracy.\n*Co dają studia matematyka stosowana?*\n* Wykształcenie w zakresie zastosowań matematyki, przede wszystkim w analizie danych oraz badaniach operacyjnych, oparte na znajomości niezbędnych podstaw matematycznych oraz wybranych narzędzi informatycznych.\n* Umiejętność pracy nad projektami, także zespołowymi.\n* Dobry zawód.\n\n*Program studiów (link: https://www.mat.umk.pl/matematyka-stosowana)*\n\n*Warto studiować Matematykę stosowaną na Wydziale Matematyki i Informatyki UMK, bo:*\n* Toruń jest jednym z wiodących w kraju ośrodków matematycznych w Polsce – w 2017 roku Uniwersytet Mikołaja Kopernika w Toruniu po raz pierwszy znalazł się w prestiżowym rankingu szkół wyższych na świecie – tzw. rankingu szanghajskim – w obszarze badań: matematyka.\n* W 2022 roku kierunek matematyka stosowana uzyskał pozytywną ocenę Polskiej Komisji Akredytacyjnej.\n* Najzdolniejsi studenci objęci są indywidualną opieką naukową.\n* Współpracujemy naukowo z czołowymi ośrodkami matematycznymi na świecie.\n\n*Oferujemy doskonałą infrastrukturę:*\n* sale wykładowe i seminaryjne (w tym nowoczesna aula na 350 osób), laboratoria komputerowe, klub studencki i bar. Część tych pomieszczeń jest klimatyzowana,\n* jeden z najlepszych w polskich uczelniach system komputerowy,\n* bogato wyposażoną bibliotekę z czytelnią; znajdują się w niej wszystkie podstawowe pozycje literatury matematycznej i informatycznej potrzebne studentom w okresie studiów.\n* pełne zaplecze dla niepełnosprawnych (podjazdy, winda, toalety, przystosowane laboratoria).\n\n*Co po studiach na kierunku matematyka stosowana?*\nNa absolwenta kierunku matematyka stosowana, czyli inżyniera analizy danych lub inżyniera badań operacyjnych czeka praca na stanowiskach wymagających stosowania narzędzi i metod matematycznych oraz umiejętności samodzielnego, analitycznego myślenia. Liczy się umiejętność analizy dużych zbiorów danych, wykorzystywania narzędzi i metod statystycznych, czy umiejętności rozwiązywania zadań z zakresu optymalizacji w różnych sytuacjach decyzyjnych itp.\nTego rodzaju specjalistów poszukują: sektor finansowy, ubezpieczeniowy, medyczny, przemysł, handel, instytucje statystyczne itd. Potrzeby rynku pracy w tym zakresie są ogromne.\nWszystkich absolwentów studiów inżynierskich zachęcamy do podwyższania kwalifikacji na studiach wyższego stopnia.",
      "metadata": {
         "title": "NOWY KIERUNEK: Matematyka stosowana",
         "origin": "https://www.mat.umk.pl/web/wmii/rekrutacja/matematyka-stosowana",
         "tags": [
            "Wydział Matematyki i Informatyki (WMiI)",
            "Rekrutacja",
            "Matematyka stosowana",
            "Uniwersytet Mikołaja Kopernika w Toruniu (UMK)"
         ]
      }
   },
   {
      "page_content": "Podstawowe informacje dotyczące rekrutacji na studia inżynierskie *matematyka stosowana*",
      "metadata": {
         "title": "Uwaga kandydaci na studia!",
         "origin": "https://www.mat.umk.pl/web/wmii/rekrutacja/matematyka-stosowana",
         "tags": [
            "Wydział Matematyki i Informatyki (WMiI)",
            "Rekrutacja",
            "Matematyka stosowana",
            "Uniwersytet Mikołaja Kopernika w Toruniu (UMK)"
         ]
      }
   },
   {
      "page_content": "(link: http://www.umk.pl/kandydaci/)\nRejestracja (link: https://irk.umk.pl/2017/katalog.php?op=info&id=10510316-L&kategoria=)",
      "metadata": {
         "title": "Rekrutacja",
         "origin": "https://www.mat.umk.pl/web/wmii/rekrutacja/matematyka-stosowana",
         "tags": [
            "Wydział Matematyki i Informatyki (WMiI)",
            "Rekrutacja",
            "Matematyka stosowana",
            "Uniwersytet Mikołaja Kopernika w Toruniu (UMK)"
         ]
      }
   }
]