[
   {
      "page_content": "* *Jakie są różnice pomiędzy studiami inżynierskimi i licencjackimi z informatyki?*\n\t* Studia są podobne, na studiach inżynierskich prowadzone są zajęcia z fizyki, elektroniki i miernictwa komputerowego, co daje więcej przygotowania sprzętowego.\n\t* Podstawowe różnice:\n\t* informatyka inżynierska trwa 3,5 roku. Absolwent może kontynuować naukę na trzysemestralnych studiach II stopnia\n\t* na pierwszym roku program studiów licencjackich nie różni się niczym od programu na studiach inżynierskich. Do początku drugiego roku istnieje możliwość zmiany decyzji o wyborze\n\t* na studiach inżynierskich przedmiotami obowiązkowymi są: Podstawy fizyki (drugi rok) oraz Podstawy elektroniki i miernictwa komputerowego - wykład i pracownia (trzeci rok)\n\t* zajęcia z zakresu sztucznej inteligencji (Wstęp do sieci neuronowych) są obowiązkowe na studiach inżynierskich; podobne zajęcia są oferowane (jako przedmiot do wyboru) na studiach II stopnia absolwentom studiów licencjackich\n\t* praca inżynierska ma inny charakter niż praca dyplomowa na studiach licencjackich\n\t* na studiach licencjackich i inżynierskich na trzecim roku studenci tworzą w zespołach 5-osobowych zaawansowany projekt programistyczny, często we współpracy z firmami zewnętrznymi. Chcemy, by na studiach inżynierskich projekty były jeszcze ściślej związane z przemysłem\n\t* na studiach inżynierskich praktyka zawodowa trwa 4 tygodnie, a na licencjackich - 3 tygodnie\n\n* *Inżynier = licencjat + \"parę rzeczy\"?*\n\t* Mniej więcej tak. Na studiach inżynierskich jest trochę więcej tematyki praktycznej - chcemy, by było więcej spraw związanych ze sprzętem komputerowym.\n\t* Tytuł zawodowy inżyniera jest lepiej rozpoznawany przez pracodawców niż tytuł licencjata, chociaż bardziej pożądany przez pracodawców jest dopiero tytuł magistra.\n\t* Po studiach licencjackich i inżynierskich można na UMK uzyskać tytuł magistra informatyki na studiach II stopnia (2-letnich i 1,5-rocznych). Absolwenci studiów inżynierskich mogą kontynuować studia na 3-semestralnych studiach magisterskich. Rekrutacja odbywa się na początku roku kalendarzowego.\n\n* *Dlaczego w czasie studiów inżynierskich jest dużo zajęć z matematyki?*\n\t* Jest ich tyle, ile potrzeba do osiągnięcia efektów kształcenia przypisanych do tego kierunku studiów. Na politechnikach liczba godzin zajęć z matematyki jest zazwyczaj nieco mniejsza, lecz materiał jest bardzo podobny (więcej czasu trzeba poświęcić pracy własnej).\n\nPlan studiów na kierunku informatyka (link: https://www.mat.umk.pl/web/wmii/studia/informatyka)",
      "metadata": {
         "title": "Kierunek informatyka - studia inżynierskie (najczęściej zadawane pytania)",
         "origin": "https://www.mat.umk.pl/web/wmii/rekrutacja/informatyka-studia-inzynierskie",
         "tags": [
            "Wydział Matematyki i Informatyki (WMiI)",
            "Rekrutacja",
            "Informatyka studia inzynierskie",
            "Uniwersytet Mikołaja Kopernika w Toruniu (UMK)"
         ]
      }
   },
   {
      "page_content": "Podstawowe informacje dotyczące rekrutacji na kierunek *informatyka- studia inżynierskie*",
      "metadata": {
         "title": "Uwaga kandydaci na studia!",
         "origin": "https://www.mat.umk.pl/web/wmii/rekrutacja/informatyka-studia-inzynierskie",
         "tags": [
            "Wydział Matematyki i Informatyki (WMiI)",
            "Rekrutacja",
            "Informatyka studia inzynierskie",
            "Uniwersytet Mikołaja Kopernika w Toruniu (UMK)"
         ]
      }
   },
   {
      "page_content": "(link: http://www.umk.pl/kandydaci/)\nRejestracja (link: https://irk.umk.pl/2017/katalog.php?op=info&id=10510316-L&kategoria=)",
      "metadata": {
         "title": "Rekrutacja",
         "origin": "https://www.mat.umk.pl/web/wmii/rekrutacja/informatyka-studia-inzynierskie",
         "tags": [
            "Wydział Matematyki i Informatyki (WMiI)",
            "Rekrutacja",
            "Informatyka studia inzynierskie",
            "Uniwersytet Mikołaja Kopernika w Toruniu (UMK)"
         ]
      }
   }
]