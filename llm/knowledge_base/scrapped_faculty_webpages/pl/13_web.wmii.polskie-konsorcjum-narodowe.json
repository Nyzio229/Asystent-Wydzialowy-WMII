[
   {
      "page_content": "Zakupione bazy danych AMS - „Mathematical Reviews\" zostały udostępnione 16 grudnia 2010 roku przez AMS. Baza MathSciNet posadowiona jest w USA. Korzystanie z niej jest oparte o wykorzystanie interfejsu graficznego komputera użytkownika. Wykorzystywane mogą być programy Windows Internet Explorer, Firefox, Opera lub Google Chrome dostępne z każdego z systemów operacyjnych Windows, Unix i Mac OSX. Dostęp do bazy odbywa się poprzez sieć internet z weryfikacją adresów IP komputerów użytkowników.\nBazy te są w praktyce dostępne dla wszystkich instytucji matematycznych w Polsce i wszystkich matematyków polskich. Każdy bowiem może korzystać z MathSciNet w centralnej bibliotece matematycznej w IM PAN w Warszawie oraz środowiskowo w bibliotekach Instytutów Matematyki.\nKonsorcjum zrzesza 42 instytucje matematyczne a z zakupionej przez Konsorcjum licencji korzysta ponad 60 wydziałów i instytutów. Umowa licencyjna z AMS nie ogranicza liczby IP adresów pod którymi udostępniana jest baza MathSciNet do instytucji członkowskich. Na tej podstawie baza udostępniana jest również następującym instytucjom:\n* bibliotekom głównym uczelni oraz bibliotekom wydziałowym, a za ich pośrednictwem wszystkim zainteresowanym studentom uczelni,\n* wszystkim wydziałom i instytutom uczelni zainteresowanym wykorzystaniu tej bazy (w szczególności instytutom fizyki, astronomii, chemii, biologii, ekonometrii).\n\nZasada ta powinna być realizowana we wszystkich uniwersytetach, politechnikach oraz PAN, a w szczególności na UW, UJ, UWr, UMK, UAM, UŁ, UŚl, UWM, UKW, PW, PWr, AGH, PŚ.\nProsimy o rozpropagowanie tej możliwości wśród jednostek organizacyjnych uczelni, w których matematycy posiadają dostęp do MathSciNet. Rozszerzenie zakresu IP adresów w ramach danej uczelni nie wymaga dodatkowych opłat (wystarczy elektronicznie wysłać prośbę na adres Konsorcjum konsorc@mat.umk.pl).",
      "metadata": {
         "title": "Informacje o dostępie do bazy",
         "origin": "https://www.mat.umk.pl/web/wmii/polskie-konsorcjum-narodowe",
         "tags": [
            "Polskie konsorcjum narodowe",
            "Wydział Matematyki i Informatyki (WMiI)",
            "Uniwersytet Mikołaja Kopernika w Toruniu (UMK)"
         ]
      }
   },
   {
      "page_content": "W dniu 15 marca 1998 roku tworzy się *Polskie Konsorcjum Narodowe \"Mathematical Reviews\"* jako porozumienie polskich instytucji matematycznych zainteresowanych dostępem do baz danych \"Mathematical Reviews\" udostępnianych odpłatnie przez Amerykańskie Towarzystwo Matematyczne AMS na zasadach ustalonych przez AMS.\nW skład Konsorcjum wchodzą instytucje, które przesłały do Wydziału Matematyki i Informatyki Uniwersytetu Mikołaja Kopernika w Toruniu pisemne deklaracje przystąpienia do Konsorcjum. Wykaz tych instytucji jest załącznikiem nr 1 do niniejszego porozumienia.\nKonsorcjum *jest reprezentowane* w kraju i za granicą przez *Uniwersytetu Mikołaja Kopernika w Toruniu*, a z jego upoważnienia przez *prof. dra hab. Krzysztofa Frączka* - przewodniczącego Konsorcjum.\nCelem Konsorcjum jest zminimalizowanie kosztów zakupu licencji baz danych \"Mathematical Reviews\" i umożliwienie dostępu do baz danych \"Mathematical Reviews\" większości instytucji matematycznych w Polsce za niską odpłatnością na zasadach określonych przez AMS dla Konsorcjów Narodowych stanowiących załącznik do niniejszego porozumienia.\nKonsorcjum ma charakter otwarty i może przyjmować w dowolnym czasie nowych członków.\nDostęp do baz danych \"Mathematical Reviews\" jest współfinansowany ze środków Ministerstwa Edukacji i Nauki.",
      "metadata": {
         "origin": "https://www.mat.umk.pl/web/wmii/polskie-konsorcjum-narodowe",
         "tags": [
            "Polskie konsorcjum narodowe",
            "Wydział Matematyki i Informatyki (WMiI)",
            "Uniwersytet Mikołaja Kopernika w Toruniu (UMK)"
         ]
      }
   }
]