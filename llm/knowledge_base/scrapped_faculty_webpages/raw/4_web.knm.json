{
   "origin": "https://www.mat.umk.pl/web/knm",
   "page_content": [
      {
         "title": "Aktualności",
         "body": "*** Witamy na stronie KNM UMK ***\nWitamy na stronie Koła Naukowego Matematyków Uniwersytetu Mikołaja Kopernika. Możesz tu znaleźć bieżące informacje z kalendarium wydarzeń koła KNM. Ponadto można nas znaleźć na naszej stronie facebooka. (link: https://pl-pl.facebook.com/kolonaukowematematykow.umk/)\n\n---------------------------------------------------------------------------------------------------\n\n*Udział studentów WMiI UMK w międzynarodowych zawodach matematycznych w Ostrawie (Czechy)*\n*17 kwietnia 2024*\nW dniach od 12 do 15 kwietnia 2024 r. studenci Wydziału Matematyki i Informatyki UMk wzięli udział w 31.edycji międzynarodowych zawodów matematycznych \"Vojtech Jarnik Mathematical Competition\" organizowanych przezUniwersytet w Ostrawie (Czechy). Uniwersytetet Mikołaja Kopernika w Toruniu był reprezentowany przez następujących studentów: Agnieszka Gołembiewska, Julia Wilczyńska, Adam Konysz, Łukasz Kotlewski, Maciej Dudek oraz Paweł Gołębiewski. *Na zawodach Łukasz Kotlewski zdobył wyróżnienie.* W międzynarodowym konkursie matematycznym startowało 91 studentów z takich krajów jak: Austria, Bułgaria, Chorwacja, Czechy, Hiszpania, Litwa, Niemcy, Polska, Słowacja, Serbia i Węgry. Polska była reprezentowana przez AGH, UJ, UMK, UŚ oraz UW. Dr Robert Skiba był opiekunem studentów w trakcie zawodów i wchodził w skład międzynarodowego jury, które było odpowiedzialne za orgazniację zawodów. Wyjazd studentów został sfinansowany z grantu: Grant4NCUStudents.\n\n---------------------------------------------------------------------------------------------------\n\n*Dni otwarte na UMK (Aula)*\nW dniu 6 marca 2024 r. w godzinach od 9.00 do 15.00 członkowie KNM uczestniczyli w promocji studiów matematycznych wśród młodzieży szkolnej.Impreza odbyła się w Auli UMK.\n\n---------------------------------------------------------------------------------------------------\n\n*Spotkania z cyklu meetit.live*\nW roku akademickim 2023/2024 członkowie KNM uczestniczą we współorganziacji wydarzenia pt. ,,meetit.live'', które odbywa się na Wydziale Matematyki i Informatyki UMK w Toruniu.\n* XII spotkanie: Współczesne testowanie oprogramowania: Prelegent: Przemysław Dąbrowski - 13.03.2024.\n* XI spotkanie: Wieloźródłowy chatbot - praktyka i trochę teorii. Prelegenci: Katarzyna Hewelt i Patryk Miziuła - 24.01.2024.\n* X spotkanie: Niskopoziomowe biblioteki w nowoczesnych aplikacjach. Prelegent: Patryk Kisielewski - 13.12.2023.\n* IX spotkanie meetit.live: Fastly - dopalacz dla stron internetowych. Prelegent: Piotr Benetkiewicz - 8.11.2023.\n* VIII spotkanie meetit.live: Sztuczna inteligencja a prawo - jakie wyzwania prawne stoją przed twórcami rozwiązań AI.Prelegent: Michał Nosowski - 11.10.2023.\n\n---------------------------------------------------------------------------------------------------\n\n*SEMINARIUM NAUKOWE KNM W ROKU AKADEMICKIM 2023/2024*\nCzłonkowie KNM w roku akademickim 2023/2024 kontynuują seminarium naukowe, które będzie się odbywać w sali Pm2. Lista referatów jest następująca:\n* Martyna Górska, referat pt. *Własności połączeń automorfizmów rozłącznych z ergodycznymi* - 20.12.2023 r. o godzinie 18:00 w sali SS2.\n* Tomek Ciborski, referat pt. *Standardowość pochodnych równoważności algebr pochodnie dyskretnych -* 22.01.2024 r o godzinie 16:00 w sali SS2.\n\n---------------------------------------------------------------------------------------------------\n\n*Medale studentów WMiI UMK w Międzynarodowym Konkursie Drużyn Matematycznych w Katowicach 2023*\n*1 grudnia 2023*\nW dniach od 10 do 12 listopada 2023 r. w Instytucie Matematyki Uniwersytetu Śląskiego w Katowicach odbył się międzynarodowy konkurs matematyczny \"International Student Team Competition in Mathematics\". Zawody składały się z dwóch części: indywidualnej oraz drużynowej. Wydział Matematyki i Informatyki UMK w Toruniu reprezentowali następujący studenci: Agnieszka Gołembiewska, Julia Wilczyńska, Maciej Dudek, Paweł Gołębiewski, Adam Konysz oraz Łukasz Kotlewski. W zawodach indywidualnych zdobyliśmy następujące nagrody: Łukasz Kotlewski (złoty medal), Agnieszka Gołembiewska (srebrny medal), Maciej Dudek (brązowy medal), Adam Konysz (brązowy medal). W konkurencji drużynowej otrzymaliśmy następujące medale:\n• Medal srebrny dla zespołu z UMK w składzie: Agnieszka Gołembiewska (kapitan drużyny), Maciej Dudek, Paweł Gołębiewski, Adam Konysz oraz Łukasz Kotlewski.\n• Medal złoty dla zespołu z UMK oraz UW w składzie: Julia Wilczyńska (UMK), Jakub Jagiełła (kapitan drużyny, UW), Adam Naskręcki (UW), Szymon Szmigielski (UW) oraz Marek Zbysiński (UW).\nW konkursie wzięły udział drużyny z Austrii, Niemiec, Polski, Słowacji, Turkmenistanu, Wielkiej Brytanii (udział na miejscu w Katowicach) oraz z Azerbejdżanu, Uzbekistanu, Ukrainy i Rosji (udział zdalny). Polska była reprezentowana przez następujące uniwersytety: Uniwersytet Warszawski, Uniwersytet Jagielloński, Uniwersytet Adama Mickiewicza w Poznaniu, Uniwersytet Mikołaja Kopernika w Toruniu, Uniwersytet Śląski w Katowicach oraz Akademię Górniczo-Hutniczą w Krakowie. Studenci byli przygotowywani do zawodów przez dra Daniela Strzeleckiego oraz dra Roberta Skibę. Opiekunem studentów na zawodach był dr Robert Skiba. Udział studentów w zawodach został sfinansowany z grantu Grant4NCUStudents (VI edycja). Więcej informacji na temat zawodów można znaleźć na stronie organizatorów (link: http://istcim.math.us.edu.pl).\n\n---------------------------------------------------------------------------------------------------\n\n*Udział studentów WMiI UMK w międzynarodowych zawodach matematycznych w Bułgarii (IMC 2023)*\n*20 sierpnia 2023*\nW dniach od 31 lipca do 6 sierpnia 2023 r. odbyły się 30. Międzynarodowe Zawody Matematyczne dla Studentów Uniwersytetów (International Mathematics Competition for University Students 2023), które zostały zorganizowane przez University College London we współpracy z Amercian University in Bulgaria (Blagoevgrad). W tym roku Uniwersytet Mikołaja Kopernika w Toruniu był reprezentowany przez Adama Konysza oraz Łukasza Kotlewskiego. *W trakcie zawodów Adam Konysz oraz Łukasz Kotlewski zdobyli wyróżnienie. Udział studentów w zawodach był sfinansowany z programu Grants4NCUStudents.*\n\nW tegorocznej edycji wzięło udział aż 393 studentów z Europy, Afryki, Azji, Australii i obu Ameryk. Polska była reprezentowana przez Uniwersytet Warszawski, Uniwersytet Jagielloński, Uniwersytet Śląski, Uniwersytet Mikołaja Kopernika w Toruniu oraz Akademię Górniczo-Hutniczą w Krakowie. Podczas zawodów studenci musieli rozwiązać 8 zadań w ciągu 2 dni (każdego dnia 4 zadania w 240 minut). Uczestników do zawodów przygotowywali dr Daniel Strzelecki oraz dr Robert Skiba. Szczegółowe informacje nt. zawodów można znaleźć na stronie: https://www.imc-math.org.uk/\n\n---------------------------------------------------------------------------------------------------\n\n*Sukces studentów KNM w konkursie Grant4NCUStudents (VI edycja)*\n*10 lipca 2023*\n\nZespół studentów w składzie: Maciej Dudek, Agnieszka Gołembiewska (kierownik projektu), Paweł Gołębiewski, Adam Konysz, Łukasz Kotlewski oraz Julia Wilczyńska uzyskał w ramach konkursu Grants4NCUStudents środki na sfinansowanie wyjazdów na międzynarodowe konkursy studenckie z matematyki (opiekun: dr Robert Skiba).\n---------------------------------------------------------------------------------------------------\n\n*KONFERENCJA \"Oblicze 2023\" w Poznaniu*\n*10 czerwca 2023*\n\nW dniach od 5 do 7 maja 2023 r. Adam Konysz i Igor Białecki uczestniczyli w Ogólnopolskiej Konferencji Studentów Matematyki Oblicze 2023, która została zorganizowana na Wydziale Matematyki i informatyki UAM w Poznaniu. W trakcie konferencji nasi członkowie KNM wygłosili następujące referatry:\n* *Igor Białecki: referat pt. \"Kontinua rozwiązań okresowych autonomicznych układów hamiltonowskich\".*\n* *Adam Konysz: referat pt. \"Problemy eliptyczne z osobliwościami na brzegu obszaru\".*\n\n----------------------------------------------------------------------------------------------------\n\n*SEMINARIUM NAUKOWE KNM W ROKU AKADEMICKIM 2022/2023*\nCzłonkowie KNM w roku akademickim 2022/2023 kontynuują seminarium naukowe, które będzie się odbywać w czwartki w godzinach 12.15-14.00 w sali Pm2 lub o godzinie 18.00 w sali S7. Lista referatów jest następująca:\n* Władysaław Klinikowski (01.12.2022, 08.12.2022, 22.12.2022). Tytuł referatu: *Obliczanie indeksu operatora Poincare stowarzyszonego z liniowym równaniem falowym (godzina 12:15).*\n* Jarosław Sarnowski (12.01.2023, 19.01.2023, 26.01.2023). Tytuł referatu: *Ekstrapolacja ograniczoności okresowych mnożników Fouriera (12.15).*\n* Łukasz Kotlewski (19.02.2023). Tytuł referatu: *Wstęp do teorii ergodycznej (godzina 18.00).*\n* Aleksandra Lewandowska, (16.03.2023). Tytuł referatu: *Charakteryzacja diagramów Dynkina przy użyciu funkcji podaddytywnych (godzina 18:15).*\n* dr Robert Skiba (20.04.2023). Tytuł referatu: *Zastosowania stopnia topologicznego w analizie matematycznej (godzina 18.15, slala SS2).*\n* Igor Białecki (15.06.2023). Tytuł referatu: *Kontinua rozwiązań okresowych autonomicznych układów hamiltonowskich* *(godzina 18:00-19:00, sala SS2).*\n* Adam Konysz (15.06.2023). Tytuł referatu: *Wprowadzenie do metod wariacyjnych w równaniach różniczkowych cząstkowych* *(godzina 19:00-20:00, sala SS2).*\n\n----------------------------------------------------------------------------------------------------\n\n*Sukces studentów KNM w konkursie Grants4NCUStudents*\n*17 stycznia 2023*\nZespół studentów w składzie: Igor Białecki, Adam Konysz, Łukasz Kotlewski i Aleksandra Lewandowska (opiekun: dr Daniel Strzelecki) uzyskał w ramach konkursu Grants4NCUStudents środki na sfinansowanie wyjazdów na międzynarodowe konkursy studenckie.\n\n---------------------------------------------------------------------------------------------------\n\n*Udział studentów WMiI UMK w Międzynarodowym Konkursie Studenckich Drużyn Matematycznych w Katowicach 2022*\n*28 listopada 2022*\nW dniach od 4 do 6 listopada 2022 r. w Instytucie Matematyki Uniwersytetu Śląskiego w Katowicach został zorganizowany \"International Student Team Competition in Mathematics\". Konkurs składał się z dwóch części: indywidualnej i drużynowej. Wydział Matematyki i Informatyki UMK w Toruniu był reprezentowany przez następujących studentów: Igor Białecki, Martyna Górska, Władysław Klinikowski, Adam Konysz, Łukasz Kotlewski, Aleksandra Lewandowska oraz Jarosław Sarnowski. W zawodach indywidualnych zdobyliśmy nastepujące nagrody: *Aleksandra Lewandowska (brązowy medal)* oraz wyróżnienia dla gora Białeckiego, Martyny Górskiej, Władysław Klinikowskiego, Adama Konysza, Łukasza Kotlewskiego oraz Jarosława Sarnowskiego. W konkurencji drużynowej otrzymaliśmy dwa wyróżnienia (zespół I w składzie: Władysław Klinikowski, Jarosław Sarnowski, Martyna Górska oraz zespół II w składzie: Igor Białecki, Adam Konysz, Łukasz Kotlewski oraz Aleksandra Lewandowska).\n\nW konkursie wzięły udział drużyny z Polski, Austrii, Niemiec oraz Turkmenistanu (udział w Katowicach) oraz z Finlandi, Malezji, Rosji, Szwajcarii, Ukrainy oraz Węgier (udział zdalny). W konkurencji indywidualnej studenci zostali podzieleni na trzy kategorie: studenci I-III, IV-V oraz doktoranci. Polska była reprezentowana przez nastepujące uniwersytety: Uniwersytet Warszawski, Uniwersytet Jagielloński, Uniwersytet Adama Mickiewicza w Poznaniu, Uniwersytet Mikołaja Kopernika w Toruniu, Uniwersytet Śląski w Katowicach, Akademia Górniczo-Hutnicza w Krakowie. Studenci byli przygotowywani do zawodów przez dra Daniela Strzeleckiego. Opiekunem studentów na zawodach był dr Robert Skiba. Więcej informacji można znaleźć na stronie: http://istcim.math.us.edu.pl\n\n---------------------------------------------------------------------------------------------------\n\n*Udział studentów WMiI UMK w międzynarodowych zawodach matematycznych w Bułgarii (IMC 2022)*\n*20 sierpnia 2022*\nW dniach od 1 do 7 sierpnia 2022 r. odbyły się 29. Międzynarodowe Zawody Matematyczne dla Studentów Uniwersytetów (International Mathematics Competition for University Students 2022), które zostały zorganizowane przez University College London we współpracy z Amercian University in Bulgaria (Blagoevgrad). Zawody odbyły się w systemie hybrydowym. Na miejscu uczestniczyło 168 studentów (Blagoevgrad, Bułgaria), zaś 495 uczestniczyło on-line. W tym roku Uniwersytet Mikołaja Kopernika w Toruniu był reprezentowany przez Aleksandrę Lewandowską, Igora Białeckiego, Adama Konysza oraz Łukasza Kotlewskiego (wszyscy studenci z WMiI UMK uczestniczyli w zawodach na miejscu w Bułgarii). *W trakcie zawodów studenci zdobyli następujące nagrody:* *Łukasz Kotlewski (nagroda III stopnia, brązowy medal) oraz Adam Konysz (wyróżnienie).* Udział studentów w zawodach był sfinansowany z programu Grants4NCUStudents.\nW tegorocznej edycji wzięło udział aż 663 studentów z Europy, Afryki, Azji, Australii i obu Ameryk. Polska była reprezentowana przez Uniwersytet Warszawski (on-line), Uniwersytet Jagielloński (on-line), Uniwersytet Śląski (na miejscu), Uniwersytet Mikołaja Kopernika w Toruniu (na miejscu) oraz Akademię Górniczo-Hutniczą w Krakowie (na miejscu). Podczas zawodów studenci musieli rozwiązać 8 zadań w ciągu 2 dni (każdego dnia 4 zadania w 240 minut). Uczestników do zawodów przygotowywali dr Daniel Strzelecki oraz dr Robert Skiba. Szczegółowe informacje nt. zawodów można znaleźć na stronie: https://www.imc-math.org.uk/\n\n---------------------------------------------------------------------------------------------------\n\n*SEMINARIUM NAUKOWE KNM W ROKU AKADEMICKIM 2021/2022*\nCzłonkowie KNM w roku akademickim 2021/2022 kontynuują seminarium naukowe, które będzie się odbywać w czwartki w godzinach 12.15-14.00 w sali S3. Plan referatów jest następujący:\n* Adam Konysz (28.04.2022 r.). Tytuł referatu: *Słabe pochodne i przestrzenie Sobolewa*.\n* Adam Konysz (05.05.2022 r.). Tytuł referatu: *Słabe pochodne i przestrzenie Sobolewa (kontynuacja)*.\n* Łukasz Kotlewski (12.05.2022 r.). Tytuł referatu: *Wstęp do układów dynamicznych.*\n\n----------------------------------------------------------------------------------------------------\n\n*Udział studentów WMiI UMK w międzynarodowych zawodach matematycznych w Ostrawie (Czechy)*\n*20 kwietnia 2022*\nW dniach od 31 marca do 3 kwietnia 2022 r. studenci Wydziału Matematyki i Informatyki UMk wzięli udział w 30. edycji międzynarodowych zawodów matematycznych \"Vojtech Jarnik Mathematical Competition\" organizowanych przez Uniwersytet w Ostrawie (Czechy). UMK był reprezentowany przez następujących studentów: *Aleksandra Lewandowska, Adam Konysz, Łukasz Kotlewski oraz Igor Białecki.* W zawodach brały udział Uniwersytety z takich krajów jak: Bułgaria, Czechy, Jugosławia, Węgry, Wielka Brytania, Polska, Słowacja oraz Słowenia. Polska była reprezentowana przez UMK, UJ, UW oraz UŚ Studenci podczas zawodów byli podzieleni na dwie kategorie: studenci I i II roku (kategoria I) oraz studenci III, IV i V roku (kategoria II). W pierwszej kategorii startowało 34 studentów, zaś w drugiej 43 studentów. W trakcie zawodów studenci w każdej kategorii musieli rozwiązać cztery zadania (mieli na to cztery godziny).\n\n----------------------------------------------------------------------------------------------------\n\n*Udział studentów WMiI UMK w Międzynarodowym Konkursie Studenckich Drużyn Matematycznych w Katowicach*\n*20 listopada 2021*\nW dniach od 12 do 14 listopada 2021 r. w Instytucie Matematyki Uniwersytetu Śląskiego w Katowicach został zorganizowany \"International Student Team Competition in Mathematics\". Konkurs składał się z dwóch części: indywidualnej i drużynowej. Wydział Matematyki i Informatyki UMK w Toruniu był reprezentowany przez następujących studentów: Jakub Kosel, Adam Konysz, Łukasz Kotlewski, Aleksandra Lewandowska, Igor Białecki, Martyna Górska, Władysław Klinikowski oraz Mikołaj Marciniak.\n\nW zawodach indywidualnych zdobyliśmy nastepujące medale: *Jakub Kosel (srebny medal), Adam Konysz (brązowy medal),* *Władysław Klinikowski (brązowy medal), Mikołaj Marciniak (złoty medal) oraz wyróżnienia dla Martyny Górskiej,* *Aleksandry Lewandowskiej oraz Łukasza Kotlewskiego.* *W konkurencji drużynowej studenci w składzie (Mikołaj Marciniak,* *Władysław Klinikowski, Adam Konysz, Łukasz Kotlewski) zdobyli brązowy medal, zaś kolejna drużyna w składzie (Igor Białecki, Jakub Kosel, Aleksandra Lewandowska, Martyna Górska) otrzymała wyróżnienie.*\n\nW konkursie wzięły udział drużyny m.in. z Czech, Polski, Rosji, Turkmenistanu i Ukrainy. W konkurencji indywidualnej studenci zostali podzieleni na trzy kategorie: studenci I-III, IV-V oraz doktoranci. Polska była reprezentowana przez nastepujące uniwersytety: Uniwersytet Warszawski, Uniwersytet Jagielloński, Uniwersytet Adama Mickiewicza w Poznaniu, Uniwersytet Mikołaja Kopernika w Toruniu, Uniwersytet Śląski w Katowicach, Akademia Górniczo-Hutnicza w Krakowie.\n\n-----------------------------------------------------------------------------------------------------\n\n*SEMINARIUM NAUKOWE KNM W ROKU AKADEMICKIM 2020/2021*\nCzłonkowie KNM w roku akademickim 2020/2021 wznowili seminarium naukowe, które będzie się odbywać w środy w godzinach 10.15-11.45. Wstępny plan referatów jest następujący:\n* Kamil Dunst (18 listopada 2020 r.). Tytuł referatu: *Rozwiązania równania Painlevé II w dynamice obszarów o stałej wirowości dla 2D równania Eulera.*\n* Martyna Górska (18 listopada 2020 r.). Tytuł referatu: *Automorfizmy rozłączne z automorfizmami ergodycznymi*\n* Karolina Wojtyniak (2 grudnia 2020 r.). Tytuł referatu: *Bijection between trees in Stanley character formula and factorizations of a cycle.*\n* Mikołaj Marciniak (16 grudnia 2022 r.). Tytuł referatu: *Grafy na powierzchniach zorientowanych*\n* Władysław Klinikowski (13 stycznia 2021 r.). Tytuł referatu: *Minimalny okres rozwiązań nieliniowych zagadnień ewolucyjnych.*\n* Jarek Sarnowski (20 stycznia 2021 r.). Tytuł referatu: *Zastosowanie metod analizy funkcjonalnej do opisywania układów kontroli brzegowej.*\n* Robert Skiba (24 marca 2021 r.). Tytuł referatu: *Wprowadzenie do teorii stopnia topologicznego.*\n* Patrycja Tkaczuk (7 kwietnia 2021 r.). Tytuł referatu: *Metoda permutacyjna w badaniu ważności zmiennych w data miningu.*\n* Igor Białecki (21 kwietnia 2021 r.): Tytuł referatu: *Wprowadzenie do teorii Floqueta.*\n* Aleksandra Lewandowska (28 kwietnia 2021 r.): *Wprowadzenie do teorii kołczanów.*\n\nSpotkania odbywają się na platromie MS Teams. Osoby zainteresowane uczestnictwem w seminarium naukowym KNM mogą otrzymać link oraz kod do zajęć po napisaniu maila do opiekuna Koła Naukowego Matematyków (dra Roberta Skiby, e-mail: robo@mat.umk.pl). Zainteresowanych zapraszamy!\n\n----------------------------------------------------------------------------------------------------\n\n*International Mathematics Competition for University Students 2021 (W. Brytania/Bułgaria)*\n*10 sierpnia 2021*\nW dniach 2-7 sierpnia 2021 r. odbyły się 28. Międzynarodowe Zawody Matematyczne dla Studentów Uniwersytetów (IMC 2021), które zostały zorganizowane przez *University College London* (w wersji online). Uniwersytet Mikołaja Kopernika w Toruniu był reprezentowany przez *Adama Konysza oraz Łukasza Kotlewskiego.* *W trakcie zawodów Łukasz Kotlewski zdobył nagrodę III stopnia.* W tegorocznej edycji wzięło udział aż *590* studentów z Europy, Afryki, Azji, Australii i obu Ameryk (*z ponad 50 krajów!*). Polska była reprezentowana przez Uniwersytet Warszawski, Uniwersytet Jagielloński, Uniwersytet Śląski, Uniwersytet Mikołaja Kopernika w Toruniu oraz Akademię Górniczo-Hutniczą w Krakowie. Podczas zawodów studenci musieli rozwiązać 8 zadań w ciągu 2 dni (każdego dnia 4 zadania w 240 minut). W poprzednich latach, gdy nie było pandemii Covid-19, zawody odbywały się w Błagojewgradzie (Bułgaria). W przyszłym roku organizatorzy planują powrócić do organizacji zawodów w Bułgarii. Strona internetowa organizatorów (link: https://www.imc-math.org.uk).\n\n----------------------------------------------------------------------------------------------------\n\n*International Intern7th North Countries Universities Mathematical Competition (Rosja)*\n*28 kwietnia 2021*\nW dniu 18 kwietnia 2021 r. odbyły się indywidualne zawody matematyczne \"7th North Countries Universities Mathematical Competition\" w wersji online. Uniwersytet Mikołaja Kopernika w Toruniu był reprezentowany przez następujące osoby: *Adama Konysza, Łukasza Kotlewskiego,* *Mikołaja Marciniaka oraz Władysława Klinikowskiego*. Studenci Adam Konysz oraz Łukasz Kotlewski zdobyli nagrodę II stopnia. Z kolei doktoranci: Mikołaj Marciniak zdobył nagrodę II stopnia, zaś Władysław Klinikowski nagrodę III stopnia. W zwodach wzięło udział około 300 studentów z następujących krajów: Armenia, Czechy, Grecja, Polska, Rosja, Turkmenistan oraz Uzbekistan. Polska była reprezentowana przez Uniwersytet Warszawski, Uniwersytet Jagielloński, Uniwersytet Mikołaja Kopernika w Toruniu oraz Uniwersytet Śląski. *Organizatorem zawodów był ITMO University w Sankt Petersburgu*. Strona internetowa organizatorów. (link: http://mathdep.ifmo.ru/ncumc)\n\n----------------------------------------------------------------------------------------------------\n\n*International Internet Mathematical Olympiad (Izrael)*\n*20 stycznia 2021*\nW dniu 8 grudniu 2020 r. odbyły się międzynarodowe zawody matematyczne w dwóch kategoriach: Blitz i Championship (w wersji online). *Organizatorem zawodów był Ariel University (Izrael).* Wydział matematyki UMK był reprezentowany przez trzy osoby: *Adama Konysza, Łukasza Kotlewskiego* oraz *Mikołaja Marciniaka*. Adam Konysz oraz Łukasz Kotlewski w kategorii Blitz zdobyli nagrodę pierwszego stopnia oraz złoty medal. Z kolei w kategorii Champioship doktorant Mikołaj Marciniak otrzymał nagrodę pierwszego stopnia oraz złoty medal. Ponadto wszyscy otrzymali zaproszenie do udziału w Superfinale, który odbędzie się w październiku 2021 r. w wersji online. W zawodach wzięło udział około 200 studentów z takich krajów jak: Izrael, Polska, Rumunia, Rosja oraz Turkmenistan. Polska była reprezentowana przez Uniwersytet Wrocławski oraz Uniwersytet Mikołaja Kopernika w Toruniu.\n\n-----------------------------------------------------------------------------------------------------\n\n*The International Student Team Online Competition in Mathematics*\n*23 listopada 2020*\nW dniach 13-15 listopada 2020 r. odbyły się w Katowicach międzynarodowe drużynowe zawody matematyczne: \"International Student Team Online Competition in Mathematics\", które zostały zorganizowane przez Instytut Matematyki Uniwersytetu Śląskiego w Katowicach. Koło Naukowe Matematyków Uniwersytetu Mikołaja Kopernika w Toruniu wystawiło do zawodów dwie drużyny:\n* *''Delta mniejsza od zera*'' w składzie: Aleksandra Lewandowska (captain), Igor Białecki, Jarosław Sarnowski, Władysław Klinikowski, Patrycja Tkaczuk.\n* ''*Epsilon mniejsze od zera*'' w składzie: Adam Konysz (captain), Katarzyna Grefkowicz, Łukasz Kotlewski, Martyna Górska, Mikołaj Marciniak.\n\nStudenci byli przygotowywani do zawodów przez opiekuna Koła Naukowego Matematyków dra Roberta Skibę. *Obydwie drużyny zdobyły wyóźnienie.* W trakcie zawodów drużynowych uczestnicy mieli do rozwiązania dziesięć zadań w ciągu czterech godzin zegarowych z następujących dziedzin: analiza matematyczna (z topologią i teorią mnogości), równania funkcyjne (w tym równania różniczkowe), algebra i kombinatoryka, geometria i algebra liniowa oraz rachunek prawdopodobieństwa. Do zawodów przystąpiło około 50 drużyn z Polski, Republiki Czeskiej, Estonii, Rosji, Turkmenistanu oraz Ukrainy. Polska była reprezentowane przez nastepujące uczelnie: Uniwersytet Mikołaja Kopernika w Toruniu, Uniwersytet Adama Mickiewicza w Poznaniu, Uniwersytet Jagielloński, Uniwerytet Warszawski, Uniwersytet Śląski oraz Akademię Górniczo-Hutniczą w Krakowie. Dalsze informacje o zawodach można znaleźć na stronie internetowej organizatorów (link: http://istcim.math.us.edu.pl).\n\n----------------------------------------------------------------------------------------------------\n\n*Najlepsi z Najlepszych! 4.0*\nStudenci naszego Wydziału zdobyli aż dwa granty MNiSW \"Najlepsi z najlepszych! 4.0\". Dofinansowanie w kwocie 55 650,00 PLN otrzymał projekt pn. Udział wybitnie uzdolnionych studentów Wydziału Matematyki i Informatyki UMK w Toruniu w międzynarodowych konkursach matematycznych, zaś 15 225,00 PLN - projekt Rozwój wybitnych studentów informatyki WMiI UMK poprzez udział w międzynarodowych konkursach programistycznych. Okres realizacji grantu: od 1 lipca 2019 r. do 31 maja 2020 r.\nProjekt Udział wybitnie uzdolnionych studentów Wydziału Matematyki i Informatyki UMK w Toruniu w międzynarodowych konkursach matematycznych realizują *Karolina Wojtyniak* oraz *Kamil Dunst*, a Rozwój wybitnych studentów informatyki WMiI UMK poprzez udział w międzynarodowych konkursach programistycznych - *Tomasz Czarkowski*, *Mateusz Kamiński*, *Patryk Kisielewski*, *Dawid Maliszewski*, *Marcin Wojdat* oraz *Paweł Zacharek*.\n\n-----------------------------------------------------------------------------------------------------\n\n*11th Open Mathematical Olympiad of the Belarusian-Russian University*\n*2 marca 2020*\nW dniach 19-22 lutego 2020 r. studenci Wydziału: Karolina Wojtyniak oraz Kamil Dunst wzięli udział w 11. edycji międzynarodowych zawodów matematycznych \"11th Open Mathematical Olympiad of the Belarusian-Russian University'' (International Student Olympiad MathOpen 2020 Belarus) organizowanych przez Białorusko-Rosyjski Uniwersytet w Mohylewie (Białoruś). Kamil Dunst osiągnął na zawodach znakomity wynik: został zwycięzcą zawodów oraz zdobył złoty medal. Mała ciekawostka: po wręczeniu medalu p. Dunstowi organizatorzy odegrali hymn narodowy Polski. Studenci byli przygotowywani do zawodów przez opiekuna Koła Naukowego Matematyków dra Roberta Skibę. W zawodach uczestniczyli studenci z Białorusi, Estonii, Gruzji, Polski, Rosji, Tadżykistanu i Zjednoczonych Emiratów Arabskich (łącznie z 25 uczelni wyższych). Polska była reprezentowana przez następujące uczelnie: Uniwersytet Warszawski, Uniwersytet Adama Mickiewicza w Poznaniu, Uniwersytet Mikołaja Kopernika w Toruniu, Uniwersytet Śląski oraz Akademię Górniczo-Hutniczą w Krakowie. W trakcie zawodów uczestnicy mieli do rozwiązania 30 zadań w ciągu pięciu godzin zegarowych. Opiekunem studentów podczas zawodów był mgr Mikołaj Marciniak.\nWyjazd studentów został sfinansowany przez MNiSW w ramach projektu „Najlepsi z najlepszych! 4.0\".\n\n-----------------------------------------------------------------------------------------------------\n\n*Mirror of the 80th William Lowell Putnam Competition*\n*1 marca 2020*\nW dniu 8 grudnia 2019 r. Karolina Wojtyniak oraz Kamil Dunst wzięli udział w europejskiej edycji międzynarodowych zawodów matematycznych „William Lowell Putnam Mathematical Competition\". Nagrodę drugiego stopnia zdobył Kamil Dunst. Studenci byli przygotowywani do zawodów przez opiekuna Koła Naukowego Matematyków dra Roberta Skibę.\nKonkurs WLPMC to zawody, w których od 1938 roku biorą udział studenci amerykańskich i kanadyjskich uniwersytetów. Od kilku lat zawody organizowane są również na uniwersytetach w Armenii, Bułgarii, Czechach, Estonii, Polski,Rosji, Słowacji, Turkmenistanu oraz Ukrainie (w zawodach wzięło udział łącznie 216 studentów). W tym roku Polska była reprezentowana przez cztery uczelnie: UW, UJ, UMK oraz UAM. Wymienione uczelnie z Polski wystawiły w sumie 47 studentów. Zawody polegały na tym, że studenci z poszczególnych uniwersytetów rozwiązywali zadania na swoich macierzystych wydziałach (konkurs odbył się korespondencyjnie). W trakcie trwania zawodów było rozwiązywanych 12 bardzo trudnych zadań w dwóch etapach: sześć zadań w sesji porannej (3h) oraz sześć zadań (3h) w sesji popołudniowej.\n\n-----------------------------------------------------------------------------------------------------\n\n*The International Student Team Competition in Mathematics*\n*15 listopada 2019*\nW dniach 8-10 listopada 2019 r. odbyły się w Katowicach międzynarodowe zawody matematyczne dla studentów, które zostały zorganizowane przez Instytut Matematyki Uniwersytetu Śląskiego w Katowicach. Koło Naukowe Matematyków Uniwersytetu Mikołaja Kopernika w Toruniu było reprezentowane przez następujące osoby: Karolina Wojtyniak, Kamil Dunst, Mikołaj Marciniak, Władysław Klinikowski. Studenci byli przygotowywani do zawodów przez opiekuna Koła Naukowego Matematyków dra Roberta Skibę.\nW rywalizacji indywidualnej członkowie koła zdobyli następujące nagrody: Karolina Wojtyniak (nagroda III stopnia), Kamil Dunst (nagroda I stopnia), Mikołaj Marciniak (nagroda I stopnia) oraz Władysław Klinikowski (nagroda III stopnia). Natomiast w zawodach drużynowych Koło Naukowe Matematyków zdobyło nagrodę II stopnia.\nUczestnicy konkursu startowali w trzech kategoriach: studenci studiów licencjackich (kategoria 1), studiów magisterskich (kategoria 2) i studiów doktoranckich (kategoria 3). Konkurs składał się z dwóch części: indywidualnej oraz drużynowej. W trakcie zawodów indywidualnych uczestnicy mieli do rozwiązania pięć zadań w ciągu czterech godzin z następujących dziedzin: analiza matematyczna (z topologią i teorią mnogości), równania funkcyjne (w tym równania różniczkowe), algebra i kombinatoryka, geometria i algebra liniowa oraz rachunek prawdopodobieństwa. W trakcie zawodów drużynowych drużyna miała do rozwiązania dziesięć zadań w czasie dwóch godzin zegarowych.\n\n-----------------------------------------------------------------------------------------------------\n\n*Medal studenta WMiI UMK na międzynarodowych zawodach matematycznych w Bułgarii*\n*10 sierpnia 2019*\nW dniach 28.07-03.08 2019 r. w Błagojewgradzie (Bułgaria) odbyły się 26. Międzynarodowe Zawody Matematyczne dla Studentów Uniwersytetów (IMC 2019) organizowane przez University College London oraz American University in Bulgaria. Studenci WMiI UMK reprezentujący w zawodach Uniwersytet Mikołaja Kopernika w Toruniu zdobyli następujące nagrody: *Kamil Dunst* - nagroda drugiego stopnia i srebrny medal, Karolina *Wojtyniak* - wyróżnienie.\nW tegorocznej edycji wzięło udział 360 studentów z Europy, Afryki, Azji i obu Ameryk. Zawody trwały dwa dni. Każdego dnia rozwiązywano 5 zadań w 300 minut. W tym roku opiekunem studentów podczas zawodów był mgr Mikołaj Marciniak (doktorant). Studentów przygotowywał do zawodów dr Robert Skiba. Polska była reprezentowana przez następujące uczelnie: Uniwersytet Warszawski, Uniwersytet Jagielloński, Uniwersytet Mikołaja Kopernika w Toruniu, Uniwersytet Gdański oraz Akademię Górniczo-Hutniczą w Krakowie. Szczegółowe informacje o zawodach można znaleźć na stronie organizatorów. (link: https://www.imc-math.org.uk/index.php?year=2019.)\n\n-----------------------------------------------------------------------------------------------------\n\n*Studenci WMiI UMK na międzynarodowych zawodach matematycznych w Sankt-Petersburgu*\n*6 maja 2019*\nW dniach 27-29 kwietnia 2019 r. studenci naszego Wydziału: Karolina Wojtyniak, Patrycja Tkaczuk, Kamil Dunst, Władysław Klinikowski oraz doktorant Mikołaj Marciniak wzięli udział w 6. edycji międzynarodowych zawodów matematycznych \"6th North Countries Universities Mathematical Competition (University ITMO)\", które odbyły się w Sankt-Petersburgu (Rosja). *Kamil Dunst* oraz *Mikołaj Marciniak* zdobyli nagrodę I stopnia, *Karolina Wojtyniak* - nagrodę III stopnia, a *Patrycja Tkaczuk*- wyróżnienie. W klasyfikacji drużynowej studenci zajęli bardzo dobre 6. miejsce (na 29 drużyn biorących bezpośrednio udział w zawodach w Sankt-Petersburgu) Opiekunem studentów na zawodach był dr Robert Skiba.\nW trakcie zawodów studenci w ciągu 4 godzin mieli do rozwiązania 7 zadań z różnych dziedzin matematyki. W zawodach wzięło udział około 290 studentów z Argentyny, Armenii, Estonii, Kazachstanu, Polski, Rosji, Turkmenistanu, Uzbekistanu i innych krajów (około 140 studentów rozwiązywało zadania na Uniwersytecie w Sankt Petersburgu, zaś około 150 na macierzystych uczelniach - zawody zdalne, które miały odrębną klasyfikację). Polska w Sankt-Petersburgu była reprezentowana przez AGH, UW, UAM oraz UMK (UŚ brał udział w zawodach zdalnych).\nWyjazd studentów został sfinansowany przez MNiSW w ramach projektu „Najlepsi z najlepszych! 3.0\".\n\n-----------------------------------------------------------------------------------------------------\n\n*Nagrody studentów WMiI UMK na międzynarodowych zawodach matematycznych w Ostrawie*\n*2 kwietnia 2019*\nW dniach 27-30 marca 2019 r. studenci Wydziału: Karolina Wojtyniak, Patrycja Tkaczuk, Kamil Dunst oraz Władysław Klinikowski wzięli udział w 29. edycji międzynarodowych zawodów matematycznych \"Vojtech Jarnik Mathematical Competition\" organizowanych przez Uniwersytet w Ostrawie (Czechy). Kamil Dunst osiągnął bardzo dobry wynik: zajął 11 miejsce oraz zdobył medal! Władysław Klinikowski zdobył wyróżnienie\nWyjazd na zawody został sfinansowany przez MNiSW w ramach projektu \"Najlepsi z najlepszych! 3.0\". Studentów do zawodów przygotowywał dr Robert Skiba, a członkami międzynarodowego jury w trakcie zawodów byli mgr Mikołaj Marciniak i mgr Daniel Strzelecki. W zawodach brało udział 38 uniwersytetów z Europy, w tym 7 z Polski (UMK, UW, UAM, UJ, UŚ, UG, AGH). Studenci podczas zawodów byli podzieleni na dwie kategorie: studenci I i II roku (kategoria I) oraz studenci III, IV i V roku (kategoria II). W pierwszej kategorii startowało 74 studentów, zaś w drugiej 77 studentów. W trakcie zawodów studenci w każdej kategorii musieli rozwiązać cztery zadania (mieli na to cztery godziny).\n\n-----------------------------------------------------------------------------------------------------\n\n*Nagrody studentów WMiI UMK na międzynarodowych zawodach matematycznych*\n*5 marca 2019*\n\nW dniu 2 grudnia 2018 roku studenci Wydziału Matematyki i Informatyki UMK już po raz szósty wzięli udział w europejskiej edycji międzynarodowych zawodów matematycznych „William Lowell Putnam Mathematical Competition\". W zawodach uczestniczyli: Kamil Dunst (nagroda drugiego stopnia), Mikołaj Marciniak (nagroda drugiego stopnia), Karolina Wojtyniak (wyróżnienie), Władysław Klinikowski (wyróżnienie) i Patrycja Tkaczuk.\nW trakcie zawodów uczestnicy mieli do rozwiązania 12 bardzo trudnych zadań w dwóch etapach: sześć zadań w sesji porannej (3h) oraz sześć zadań (3h) w sesji popołudniowej (procedura weryfikacji rozwiązań i ustalenia końcowych wspólnych wyników trwa około trzech miesięcy). Zawody na naszym Wydziale zostały zorganizowane przez dr. Roberta Skibę (koordynator) oraz doktorantów: mgr Aurelię Dymek, mgr. Bartosza Bieganowskiego, mgr. Mariusza Kanieckiego, mgr. Sebastiana Ruszkowskiego, mgr. Jakuba Siemianowskiego, mgr. Daniela Strzeleckiego oraz mgr. Mateusza Topolewskiego. Polska podczas zawodów była reprezentowana przez sześć uczelni: UW, UJ, UMK, UAM, UŚ oraz AGH (łącznie 44 studentów). Konkurs WLPMC to zawody, w których od 1938 roku biorą udział studenci amerykańskich i kanadyjskich uniwersytetów. Od kilku lat organizowane są również w Europie (Armenia, Bułgaria, Estonia, Rosja, Słowacja, Turkmenistan oraz Ukraina). W 2018 roku uczelnie z Europy wystawiły łącznie 213 zawodników.\n\n-----------------------------------------------------------------------------------------------------\n\n*Medal na międzynarodowych zawodach matematycznych na Białorusi*\n*26 luty 2019*\nW dniach 20-23 lutego 2019 r. studenci Wydziału: Kamil Dunst oraz Władysław Klinikowski wzięli udział w 10. edycji międzynarodowych zawodów matematycznych: \"10th Open Mathematical Olympiad of the Belarusian-Russian University'' (International Student Olympiad MathOpen 2019 Belarus) organizowanych przez Białorusko-Rosyjski Uniwersytet w Mogilevie. Kamil Dunst osiągnął na zawodach bardzo dobry wynik: zdobył brązowy medal oraz nagrodę III stopnia. Gratulujemy!\nWyjazd studentów na zawody został sfinansowany z projektu MNiSW pn. ,,Najlepsi z Najlepszych! 3.0''. W zawodach uczestniczyli studenci z Białorusi, Gruzji, Polski, Rosji oraz Tadżykistanu (łącznie z 23 uczelni wyższych). Polska była reprezentowana przez następujące uczelnie: Uniwersytet Warszawski, Uniwersytet Jagielloński, Uniwersytet Adama Mickiewicza w Poznaniu, Uniwersytet Mikołaja Kopernika w Toruniu, Uniwersytet Śląski oraz Akademię Górniczo-Hutniczą w Krakowie. W trakcie zawodów uczestnicy mieli do rozwiązania 30 zadań w ciągu pięciu godzin zegarowych. Studenci WMiI UMK byli przygotowywani do zawodów przez dr. Roberta Skibę oraz doktoranta mgr. Mikołaja Marciniaka.\n\n-----------------------------------------------------------------------------------------------------\n\n*Nagrody w zawodach ,,Team Internet Mathematical Olympiad\" oraz ,,Super Final of International Internet Mathematics Olympiad\"*\n*8 lutego 2019*\nW dniu 11 grudnia 2018 r. dwie drużyny studentów naszego Wydziału wzięły udział w 10. edycji międzynarodowych zawodów matematycznych „Team Internet Mathematical Olympiad\" (Championship) organizowanej przez Ariel University (Izrael). Drużyna w składzie: Mirosław Zomerski (kapitan drużyny), Michał Lewandowski, Mikołaj Marciniak i Jagoda Czaster zajęła 8. miejsce (nagroda II stopnia i srebrny medal). Drużyna w składzie: Patrycja Tkaczuk (kapitan drużyny), Karolina Wojtyniak, Kamil Dunst i Władysław Klinikowski zajęła 23. miejsce (nagroda III stopnia i brązowy medal). Gratulujemy!\nW zawodach wzięło udział ok. 100 drużyn z Rosji, Czech, Polski, Izraela, Słowenii, Rumunii, Kirgistanu, Turkmenistanu, Węgier i Gruzji. Oficjalne wyniki dostępne są na stronie internetowej konkursu http://www.i-olymp.net/olymp/.\nGrudniowe zawody zakończyły serie 3 konkursów organizowanych przez Ariel University w 2018 roku skierowanych do studentów i doktorantów w skład której wchodziły również: zawody Indywidualne (17 maja 2018 r.), w których brało udział ok. 300 uczestników z 8 krajów (Mikołaj Marciniak zdobył nagrodę II stopnia i srebrny medal, a Jagoda Czaster zdobyła nagroda III stopnia i brązowy medal).\n*Super Finał (8-11 października 2018 r.) w Ariel University (Izrael), w którym brało udział około 100 uczestników z 12 krajów (Mikołaj Marciniak zdobył 3. miejsce - nagroda I stopnia i złoty medal, a Kamil Dunst zdobył nagrodę II stopnia i srebrny medal indywidualnie i nagrodę III stopnia i brązowy medal drużynowo).*\nWyjazd pięciorga studentów (Władysław Klinikowski, Kamil Dunst, Mikołaj Marcniak, Karolina Wojtyniak, Patrycja Tkaczuk) do Izraela został sfinansowany z grantu Ministerstwa Nauki i Szkolnictwa Wyższego „Najlepsi z Najlepszych 3.0!”.\n\n----------------------------------------------------------------------------------------------------\n\n*Finał Międzynarodowy 32. Mistrzostw Świata w Grach Matematycznych i Logicznych*\n*10 września 2018*\nW dniach 29-30 sierpnia 2018 r. na Uniwersytecie Paris Diderot w Paryżu odbył się Finał Międzynarodowy 32. Mistrzostw Świata w Grach Matematycznych i Logicznych. Studenci naszego Wydziału: Kamil Dunst, Władysław Klinikowski, Mikołaj Marciniak, Karolina Wojtyniak oraz Patrycja Tkaczuk startowali w zawodach równoległych w kategorii L2. Podczas zawodów Mikołaj Marciniak zajął miejsce pierwsze, Kamil Dunst - trzecie, Władysław Klinikowski piąte, a Karolina Wojtyniak siódme (klasyfikacja w kategorii równoległej L2).\nUczestnicy Finału startowali w 16 różnych kategoriach - od uczniów szkół podstawowych, poprzez amatorów, aż po studentów i zawodowych matematyków. W każdym z dwóch dni konkursu studenci mieli do rozwiązania 18 zadań w ciągu 180 minut. Wyjazd czworga studentów: K. Dunsta, W. Klinikowskiego, M. Marciniaka, K. Wojtyniak był finansowany przez MNiSW w ramach projektu „Najlepsi z najlepszych! 2.0\".\n\n-----------------------------------------------------------------------------------------------------\n\n*Medale studentów WMiI na międzynarodowych zawodach w Bułgarii (Błagojewgrad)*\n*31 sierpnia 2018*\nW dniach 22-28 lipca 2018 r. odbyły się w Błagojewgradzie (Bułgaria) 25. Międzynarodowe Zawody Matematyczne dla studentów uniwersytetów (IMC 2018) organizowane przez University College London oraz American University in Bulgaria. Uniwersytet Mikołaja Kopernika w Toruniu był reprezentowany przez Kamila Dunsta, Karolinę Wojtyniak, Władyslaw Klinikowskiego oraz Patrycję Tkaczuk. Studenci WMiI UMK zdobyli następujące nagrody: *Kamil Dunst* (nagroda drugiego stopnia i srebny medal), *Karolina Wojtyniak* (nagroda trzeciego stopnia i brązowy medal) oraz *Władysław Klinikowski* (wyróżnienie).\nW tegorocznej edycji wzięło udział 351 studentów z Europy, Afryki, Azji i obu Ameryk. Podczas zawodów rozwiązywano 10 zadań w ciągu 2 dni (każdego dnia 5 zadań w 300 minut).W tym roku opiekunami studentów podczas zawodów byli *dr Robert Skiba* oraz *Mikołaj Marciniak* (student V roku). Wyjazd trzech studentów: K. Wojtyniak, K. Dunsta i W. Klinikowskiego oraz dwóch opiekunów: dr R. Skibę i M. Marciniaka był sfinansowany przez MNiSW w ramach projektu „*Najlepsi z najlepszych! 2.0*\". Szczegółowe informacje o zawodach można znaleźć na stronie organizatorów (link: http://www.imc-math.org.uk/).\n\n-----------------------------------------------------------------------------------------------------\n\n*Udział studentów w międzynarodowych zawodach matematycznych (Ostrawa oraz Sankt-Petersburg)*\n*26 kwietnia 2018*\nW dniach 11-14 kwietnia 2018 r. studenci Wydziału Matematyki i Informatyki w składzie: Karolina Wojtyniak, Patrycja Tkaczuk, Kamil Dunst, Władysław Klinikowski oraz Mikołaj Marciniak wzięli udział w 28. edycji międzynarodowych zawodów matematycznych \"Vojtech Jarnik Mathematical Competition\" organizowanych przez Uniwersytet w Ostrawie (Czechy). *Mikołaj Marciniak zdobył na zawodach wyróżnienie.* Opiekunem studentów na zawodach był mgr Daniel Strzelecki.\n\nZ kolei w dniach 21-23 kwietnia 2018 r. Karolina Wojtyniak, Kamil Dunst, Władysław Klinikowski orazMikołaj Marciniak reprezentowali Wydział Matematyki i Informatyki w 5. edycji międzynarodowych zawodów matematycznych \"5th North Countries Universities Mathematical Competition (University ITMO)\", które odbyły się w Sankt-Petersburgu (Rosja). *Studenci w składzie: Karolina Wojtyniak, Kamil Dunst oraz Mikołaj Marciniak zdobyli na zawodach nagrody II stopnia.* Opiekunem studentów na zawodach był dr Robert Skiba.\n\n-----------------------------------------------------------------------------------------------------\n\n*Nagrody studentów koła KNM na międzynarodowych zawodach matematycznych*\n*26 lutego 2018*\nW dniu 3 grudnia 2017 roku studenci Wydziału Matematyki i Informatyki UMK po raz piąty wzięli udział w europejskiej edycji międzynarodowych zawodów matematycznych „*William Lowell Putnam Mathematical Competition*\". *Nagrodę drugiego stopnia zdobył Kamil Dunst oraz Mikołaj Marciniak, zaś wyróżnienie: Władysław Klinikowski.* Ponadto w zawodach uczestniczyli: Karolina Wojtyniak oraz Patrycja Tkaczuk.\nW trakcie zawodów uczestnicy mieli do rozwiązania 12 bardzo trudnych zadań w dwóch etapach: sześć zadań w sesji porannej (3h) oraz sześć zadań (3h) w sesji popołudniowej (procedura weryfikacji rozwiązań i ustalenia końcowych wspólnych wyników trwa około trzech miesięcy). Zawody na naszym Wydziale zostały zorganizowane przez dr. Roberta Skibę (koordynator) oraz doktorantów: Aurelię Dymek, Bartosza Bieganowskiego, Sebastiana Ruszkowskiego, Daniela Strzeleckiego oraz Mateusza Topolowskiego.\nPolska podczas zawodów była reprezentowana przez pięć uczelni: UW, UJ, UMK, UAM oraz AGH. Wyżej wymienione uczelnie z Polski wystawiły w sumie 43 studentów. Konkurs WLPMC to zawody, w których od 1938 roku biorą udział studenci amerykańskich i kanadyjskich uniwersytetów. Od kilku lat zawody organizowane są również w Europie (Armenia, Bułgaria, Czechy, Estonia, Rosja, Słowacja, Turkmenistan). W 2017 roku Uczelnie z Europy wystawiły łącznie 191 zawodników.\n\n----------------------------------------------------------------------------------------------------\n\n*Drużyny z KNM w ścisłej czołówce na międzynarodowych zawodach matematycznych*\n*12 stycznia 2018*\nW dniu 11 grudnia 2017 r. studenci Wydziału Matematyki i Informatyki UMK wzięli udział w międzynarodowych zawodach matematycznych *The Ninth Team Internet Mathematical Olympiad: Blitz and Championship*, organizowanych przez Ariel University (Izrael). Nasz Wydział wystawił dwie drużyny w składzie: *Patrycja Tkaczuk* (kapitan pierwszej drużyny), *Mikołaj Marciniak, Weronika Czajkowska, Nina Zielińska* oraz *Władysław Klinikowski* (kapitan drugiej drużyny), *Kamil Dunst, Karolina Wojtyniak, Andrii Shpuliar.*\nObie drużyny startowały w dwóch kategoriach: Blitz oraz Championship. W kategorii Championship drużyna w składzie Patrycja Tkaczuk, Mikołaj Marciniak, Weronika Czajkowska oraz Nina Zielińska zdobyła piąte miejsce oraz srebny medal. Natomiast w drugiej kategorii zajęliśmy 7. miejsce (Patrycja Tkaczuk, Mikołaj Marciniak, Weronika Czajkowska, Nina Zielińska) oraz 11. miejsce (Władysław Klinikowski, Kamil Dunst, Karolina Wojtyniak, Andrii Shpuliar). Gratulujemy!\nZawody w kategorii Blitz miały charakter testowy, zaś w kategorii Championship typowo problemowy. W zawodach wzięło udział ponad 120 drużyn z Białorusi, Kirgistanu, Rosji, Turkmenistanu, Rumunii, Izraela oraz Polski.\nSzczegółowe informacje można znaleźć na stronie organizatora (link: http://www.i-olymp.net/olymp/).\n\n-----------------------------------------------------------------------------------------------------\n\n*II Toruńskie Seminarium Kół Naukowych*\n*3 marca 2017*\nW dniach 4 - 5 marca 2017 roku na naszym Wydziale odbyło się II Toruńskie Seminarium Kół Naukowych. W jego ramach członkowie Koła Naukowego Matematyków Uniwersytetu Mikołaja Kopernika w Toruniu oraz Koła Naukowego Matematyków Uniwersytetu im. Adama Mickiewicza w Poznaniu wygłosili referaty dotyczące różnorodnych dziedzin matematyki. Program Seminarium jest następujący:\n\n*Sobota*\n\n13:00\n13:10\n*Rozpoczęcie*\n\n13:10\n13:40\ndr Robert Skiba\n\"Wprowadzenie do stopnia topologicznego\"\n\n13:50\n14:50\nJędrzej Garnek\n\"p-stopień krzywej eliptycznej\"\n\n15:00\n16:00\n*Obiad*\n\n16:10\n17:10\nEwelina Betlejewska-Szulc\n\"Automaty i ciągi automatowe\"\n\n17:20\n17:50\nMieczysław Krawiarz\n\"Twierdzenie Abela-Ruffiniego\"\n\n18:00\n19:00\nAdam Miazgowski\n\"Niezwykłe przypadki Mariana: codzienność gracza\",\n*Niedziela*\n\n09:00\n10:00\nWładysław Klinikowski\n\"Przestrzenie Hilberta\"\n\n10:10\n11:10\nPaweł Płaczek\n\"Orientacja temporalna\"\n\n11:20\n11:50\nRafał Szczerski\n\"Izomorfizm Curry'ego-Howarda”\n\n12:00\n13:00\nJanusz Schmude\n\"Prezentacja algebry Halla kategorii rep (A2)\"\n\n13:10\n13:40\nWojciech Wawrów\n\"Sieci przepływowe\"\n\n13:50\n14:20\nŁukasz Nizio\n\"Punkty całkowite na wielowymiarowych rozmaitościach\"\n\n14:30\n15:10\nAleksandra Kaim\n\"Liczby Carmichaela\"\n\nZdjęcia z Seminarium Kół można obejrzeć w galerii (link: https://www.mat.umk.pl/web/knm/seminarium-2017).\n\n-----------------------------------------------------------------------------------------------------\n\n*Dwa wyróżnienia dla KNM w finale konkursu StRuNa 2016*\n*28 stycznia 2017*\n27 stycznia 2017 r. w Ministerstwie Nauki i Szkolnictwa Wyższego odbyła się, z udziałem wicepremiera, ministra nauki i szkolnictwa wyższego Jarosława Gowina, uroczystość wręczenia nagród dla najlepszych kół naukowych i innych organizacji studenckich realizujących projekty naukowe – zwycięzców VI edycji ogólnopolskiego konkursu StRuNa 2016. Do ostatniego etapu konkursu StRuNa 2016 jury zakwalifikowało 25 zgłoszeń przesłanych przez 18 organizacji studenckich. Konkurs organizowany jest w pięciu kategoriach: \"Projekt roku\", \"Konferencja roku\", \"Wyprawa roku\", \"Koło naukowe roku\", a także \"Opiekun roku\". W ścisłym finale konkursu Koło Naukowe Matematyków UMK otrzymało wyróżnienie w dwóch kategoriach: \"Opiekun Roku\", które zostało wręczone opiekunowi KNM, dr Robertowi Skibie, oraz \"Koło Naukowe Roku\" – nagrodę w imieniu koła KNM odebrał Janusz Schmude (przewodniczący koła). Wyróżnienia zostały przyznane za działalność naukową w roku akademickim 2015/2016. KNM było jedynym kołem matematycznym zakwalifikowanym do ostatniego etapu konkursu.\n\nSzczegółowe informacje można znaleźć na stronie MNiSW oraz na stronie organizatorów konkursu StRuNa 2016 (link: http://www.struna.edu.pl/o-strunie.html). Zdjęcia z uroczystości można obejrzeć w galerii (link: https://www.mat.umk.pl/web/knm/struna).\n\n------------------------------------------------------------------------------------------------------\n\n*Toruńska Letnia Szkoła Matematyki*\n*20 sierpnia 2016*\nW dniach 22-26 sierpnia 2016 odbyła się - organizowana przez studentów WMiI UMK - Toruńska Letnia Szkoła Matematyki. Będzie to już ósma edycja TLSM."
      }
   ]
}