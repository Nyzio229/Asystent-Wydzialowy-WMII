{
   "origin": "https://www.mat.umk.pl/web/knm/newsletter-informatyczny",
   "page_content": [
      {
         "title": "Archiwum",
         "body": "Informacje archiwalne o działalności naukowej, dydaktycznej i organizacyjnej członków KNM.\n\n----------------------------------------------------------------------------------------------------\n\n*Zakończenie 5. edycji kursów maturalnych*\n*7 maja 2019*\nDnia 30 kwietnia 2019 r. na naszym Wydziale zakończyła się piąta już edycja kursów maturalnych. Tegoroczny kurs organizowali studenci specjalności nauczycielskich: Kinga Krasińska, Paulina Zasuwa, Szymon Marchlewski, Bartosz Osenka, Jakub Wojtasik oraz doktorant Kamil Palusiński.\nNa wtorkowe spotkania przychodzili uczniowie z toruńskich szkół średnich. Przez ostatnie sześć miesięcy wspólnie powtarzaliśmy materiał przed majowym egzaminem dojrzałości rozwiązując zadania maturalne z ubiegłych lat. Nasze przygotowania zakończyliśmy próbną \"półmaturą\", której wyniki były bardzo wysokie. Każdemu maturzyście życzymy takich samych i wyższych wyników na właściwym egzaminie. Dziękujemy uczestnikom za solidną pracę i życzymy powodzenia na pozostałych egzaminach oraz w dalszych życiowych decyzjach!\n\n-----------------------------------------------------------------------------------------------------\n\n*Finał zawodów NOKIATHON**!*\n*2 kwietnia 2018*\nW dniu 9 marca 2018 r. członkowie KNM w składzie Mikołaj Marciniak, Patrycja Tkaczuk oraz Michał Lewandowski wzięli udział w finale konkursu programistycznego organizowanego przez Nokię w Bydgoszczy. Pierwsze miejsce zdobył *Mikołaj Marciniak*! Oficjalne wyniki można znaleźć na stronie organizatorów (link: http://nokiabydgoszcz.pl/main-news/final-konkursu-nokiathon-wyniki/).\n\n-----------------------------------------------------------------------------------------------------\n\n*Medale na międzynarodowych zawodach matematycznych w Krakowie*\n*24 listopada 2017*\nW dniu 15 listopada 2017 r. w Krakowie (AGH) podczas pierwszego *Międzynarodowego Konkursu Studenckiego im. Mikołaja Kopernika z matematyki* nagrody w rywalizacji indywidualnej zdobyli: *Bartosz Bieganowski i Mikołaj Marciniak* (nagroda I stopnia oraz złoty medal), *Kamil Dunst i Daniel Strzelecki* (nagroda II stopnia) oraz Aurelia Dymek (nagroda III stopnia). Drużyna w składzie: *Bartosz Bieganowski, Aurelia Dymek, Daniel Strzelecki* oraz *Patrycja Tkaczuk* zdobyła drużynową nagrodę I stopnia oraz brązowy medal; a drużyna, w której skład wchodzili: *Kamil Dunst, Władysław Klinikowski, Mikołaj Marciniak* oraz *Karolina Wojtyniak* - nagrodę II stopnia.\nUczestnicy konkursu startowali w trzech kategoriach: studenci studiów licencjackich (kategoria 1), studiów magisterskich (kategoria 2) i studiów doktoranckich (kategoria 3). Konkurs składał się z dwóch części: indywidualnej oraz drużynowej. Wydział Matematyki i Informatyki UMK był reprezentowany przez studentów: Kamila Dunsta, Władysława Klinikowskiego, Mikołaja Marciniaka, Patrycję Tkaczuk, Karolinę Wojtyniak oraz doktorantów: Bartosza Bieganowskiego, Aurelię Dymek oraz Daniela Strzeleckiego.\nW trakcie zawodów indywidualnych uczestnicy mieli do rozwiązania pięć zadań w ciągu czterech godzin z następujących dziedzin: analiza matematyczna (z topologią i teorią mnogości), równania funkcyjne (w tym równania różniczkowe), algebra i kombinatoryka, geometria i algebra liniowa oraz rachunek prawdopodobieństwa. W trakcie zawodów drużynowych czteroosobowe drużyny miały do rozwiązania dziesięć zadań w czasie dwóch godzin.\nW zawodach brało udział około 60 uczestników z Białorusi, Czech, Turkmenistanu oraz Polski. *Dr Robert Skiba* był członkiem międzynarodowego jury, które czuwało nad prawidłowym przebiegiem konkursu.\nSzczegółowe informacje o konkursie można znaleźć na stronie organizatorów (link: http://www.ncisc.agh.edu.pl).\n\n-----------------------------------------------------------------------------------------------------\n\n*Medal na międzynarodowych zawodach matematycznych w Izraelu*\n*25 października 2017*\nW dniach 16-18 października 2017 r. odbyły się w Izraelu (Ariel University) międzynarodowe zawody matematyczne: *Individual Competition of Super Final of 12th International Internet Mathematics Olympiad*. Uniwersytet Mikołaja Kopernika w Toruniu był reprezentowany przez *Mikołaja Marciniaka*. Student WMiI UMK zdobył na zawodach *srebny medal oraz nagrodę II stopnia.*\nPodczas zawodów należało rozwiązać 9 zadań w ciągu trzech godzin. W tym roku po raz pierwszy Wydział Matematyki i Informatyki brał udział w międzynarodowych zawodach organizowanych przez Ariel University. Medalistę do zawodów przygotowywał dr Robert Skiba. Szczegółowe informacje o konkursie można znaleźć na stronie organizatorów (link: http://www.i-olymp.net/olymp/).\n\n-----------------------------------------------------------------------------------------------------\n\n*Medal studenta WMiI na międzynarodowych zawodach w Bułgarii*\n*10 sierpnia 2017*\nW dniach 31 lipca - 6 sierpnia 2017 r. odbyły się w Błagojewgradzie (Bułgaria) 24. Międzynarodowe Zawody Matematyczne dla studentów uniwersytetów (IMC 2017) organizowane przez University College London oraz American University in Bulgaria. Uniwersytet Mikołaja Kopernika w Toruniu był reprezentowany przez *Mikołaja Marciniaka*. Student WMiI UMK zdobył na zawodach *nagrodę trzeciego stopnia (brązowy medal)*.\nW tegorocznej edycji wzięło udział 331 studentów z Europy, Afryki, Azji i obu Ameryk. Podczas każdego z dwóch dni zawodów studenci mieli pięć godzin na rozwiązanie 5 zadań wybranych przez międzynarodowe jury. Szczegółowe informacje o zawodach można znaleźć na stronie organizatorów (link: http://www.imc-math.org.uk). (link: http://www.imc-math.org.uk.)\n\n-----------------------------------------------------------------------------------------------------\n\n*Sukces studentów KNM Wydziału Matematyki i Informatyki w konkursie \"Najlepsi z Najlepszych! 2.0\"*\n*4 lipca 2017*\nW dniu 30 czerwca 2017 r. Ministerstwo Nauki i Szkolnictwa Wyższego opublikowało rekomendowane do finansowania projekty w ramach drugiej edycji konkursu „Najlepsi z najlepszych! 2.0\". Wydział Matematyki i Informatyki UMK jest jedynym wydziałem z Uniwersytetu Mikołaja Kopernika, którego studneci będą ralizowali grant w ramach ogłoszonego konkursu.\nGrant MNiSW \"Udział studentów Wydziału Matematyki i Informatyki UMK w międzynarodowych konkursach matematycznych\" będzie realizowany przez studentów Koła Naukowego Matematyków: *Kamil Dunst, Władysław Klinikowski, Mikołaj Marciniak oraz Karolina Wojtyniak*. Koordynatorami projektu będą *dr Robert Skiba* oraz *mgr Daniel Strzelecki*.\n\nKonkurs „Najlepsi z najlepszych! 2.0\" to kontynuacja programów „Generacja Przyszłości\" oraz \"Najlepsi z Najlepszych!\". Studneci KNM uczestniczą w projekcie już po raz trzeci! Wartość projektu wynosi 54 075,00 zł. Szczegółowe informacje można znaleźć na stronie MNiSW.\n\n-----------------------------------------------------------------------------------------------------\n\n*Zakończenie 4. edycji kursu maturalnego na WMiI UMK*\n*26 kwietnia 2017*\nDnia 24 kwietnia 2017 r. zakończyły się kursy maturalne z matematyki organizowane przez członków Koła Naukowego Matematyków z Sekcji Zastosowań: *Monikę Borowicz, Przemysława Chyrkowskiego, Paulinę Jelińską oraz doktoranta Kamila Palusińskiego.*\nPółtoragodzinne spotkania odbywały się w gmachu naszego wydziału w każdy poniedziałek od 14 listopada 2016 r. Celem zajęć było powtórzenie materiału przewidzianego na majowy egzamin dojrzałości z matematyki zarówno na poziomie podstawowym, jak i rozszerzonym. Po zrealizowaniu tematyki obowiązującej na maturze kursanci zmierzyli się z maturą próbną, której wyniki pomogły ocenić im swoją wiedzę, oraz zasugerować, co jeszcze warto powtórzyć. Na koniec kursantom zostały wręczone certyfikaty uczestnictwa (link: https://www.mat.umk.pl/web/knm/kurs-maturalny-2016). Bezpłatny kurs był prowadzony z inicjatywy studentów i w ramach wolontariatu, a jego pierwsza edycja odbyła się w roku akademickim 2013/14.\n\n-----------------------------------------------------------------------------------------------------\n\n*Nagrody studentów WMiI UMK na międzynarodowych zawodach matematycznych w Rosji (Sankt Petersburg)*\n*25 kwietnia 2017*\nW dniu 23 kwietnia 2017 r. w Sankt Petersburgu (Rosja) odbyły się IV Międzynarodowe Zawody Matematyczne dla studentów – 4th North Countries Universities Mathematical Competition (NCUMC 2017). Wydział Matematyki i Informatyki UMK w zawodach reprezentowali studenci: Kamil Dunst, Władysław Klinikowski oraz Mikołaj Marciniak. Studenci UMK zdobyli następujące nagrody (link: https://www.mat.umk.pl/web/knm/petersburg-2017): *Mikołaj Marciniak (nagroda II stopnia), Kamil Dunst (nagroda III stopnia).*\nW zawodach wzięło udział 206 studentów (96 studentów rozwiązywało zadania na Uniwersytecie w Sankt Petersburgu, a 110 na macierzystych uczelniach - zawody zdalne). Studenci WMiI UMK wzięli udział w internetowej wersji zawodów (wszyscy studenci rozwiązywali te same zadania). Polska była reprezentowana przez AGH, UJ, UW, UAM oraz UMK. W trakcie zawodów studenci mieli do rozwiązania 7 zadań z różnych dziedzin matematyki. Studentów do zawodów przygotowywał dr Robert Skiba.\n\n-----------------------------------------------------------------------------------------------------\n\n*Medal studenta WMiI UMK na międzynaroodwych zawodach matematycznych w Ostrawie*\n*8 kwietnia 2017*\nMedal studenta WMiI UMK na międzynarodowych zawodach matematycznych w Ostrawie\nW dniach 29.03-01.04.2017 studenci Wydziału: Ewelina Betlejewska-Szulc, Władysław Klinikowski, Janusz Schmude oraz Mikołaj Marciniak wzięli udział w 27. edycji międzynarodowych zawodów matematycznych \"Vojtech Jarnik Mathematical Competition\" organizowanych przez Uniwersytet w Ostrawie (Czechy). *Janusz Schmude osiągnął bardzo dobry wynik i zdobył medal (link: https://www.mat.umk.pl/web/knm/ostrawa-2017)!*\nW zawodach brało udział około 39 uniwersytetów z Europy, w tym 7 z Polski. Studenci podczas zawodów byli podzieleni na dwie kategorie: studenci I i II roku (kategoria I) oraz studenci III, IV i V roku (kategoria II). W pierwszej kategorii startowało 69 studentów, zaś w drugiej 79 studentów. Studenci WMiI UMK startowali w drugiej kategorii. W trakcie zawodów studenci w każdej kategorii musieli rozwiązać cztery zadania (mieli na to cztery godziny).\nStudentów do zawodów przygotowywał dr Robert Skiba. Więcej informacji można znaleźć na stronie organizatorów zawodów (link: http://vjimc.osu.cz/).\n*Matematycy też potrafią programować**!*\n*26 lutego 2018*\nPo niedawnym udziale w Akademickich Mistrzostwach Polski w Programowaniu Zespołowym, w których drużyna Koła Naukowego Matematyków (Mikołaj Marciniak, Patrycja Tkaczuk, Michał Lewandowski) zdobyła dyplom II stopnia, przyszedł czas na osiągnięcia indywidualne: Mikołaj Marciniak i Patrycja Tkaczuk zakwalifikowali się do finału konkursu programistycznego NOKIATHON. Oprócz tego w finale znaleźli się studenci informatyki: Marcin Wojdat, Marcin Olbrycht i Jakub Prądzyński.\nPełen ranking dostępny jest na stronie organizatorów (link: http://nokiabydgoszcz.pl/main-news/nokiathon-wyniki-rundy-zdalnej-2). Finał odbędzie się 9 marca 2018 r. w siedzibie Nokii w Bydgoszczy.\n\n-----------------------------------------------------------------------------------------------------\n\n*Sukcesy studentów koła KNM w zawodach William Lowell Putnam Competition*\n*8 marca 2017*\nW dniu 4 grudnia 2016 roku studenci Wydziału Matematyki i Informatyki UMK po raz czwarty wzięli udział w europejskiej edycji międzynarodowych zawodów matematycznych „William Lowell Putnam Mathematical Competition\". Nagrodę pierwszego stopnia zdobył Janusz Schmude, nagrodę drugiego stopnia zdobył Mikołaj Marciniak, zaś wyróżnienia: Zbigniew Ankowski, Ewelina Betlejewska-Szulc oraz Władysław Klinikowski.\nW trakcie zawodów uczestnicy mieli do rozwiązania 12 bardzo trudnych zadań w dwóch etapach: sześć zadań w sesji porannej (3h) oraz sześć zadań (3h) w sesji popołudniowej (procedura weryfikacji rozwiązań i ustalenia końcowych wspólnych wyników trwa około trzech miesięcy). Zawody na naszym Wydziale zostały zorganizowane przez dr. Roberta Skibę (koordynator) oraz doktorantów: Aurelię Dymek, Bartosza Bieganowskiego, Sebastiana Ruszkowskiego, Daniela Strzeleckiego oraz Mateusza Topolowskiego.\nPolska podczas zawodów była reprezentowana przez pięć uczelni: UW, UJ, UMK, UAM oraz AGH. Wyżej wymienione uczelnie z Polski wystawiły w sumie 38 studentów. Konkurs WLPMC to zawody, w których od 1938 roku biorą udział studenci amerykańskich i kanadyjskich uniwersytetów. Od kilku lat zawody organizowane są również w Europie (Armenia, Białoruś, Bułgaria, Czechy, Estonia, Ukraina, Rosja, Słowacja, Finlandia, Turkmenistan). W 2016 roku Uczelnie z Europy wystawiły łącznie 241 zawodników.\nZdjęcia z zawodów można obejrzeć w galerii (link: https://www.mat.umk.pl/web/knm/zawody-2016).\n\n-----------------------------------------------------------------------------------------------------\n\n*Udział KNM w XXII Akademickich Mistrzostwach Polski w programowaniu zespołowym*\n*1 grudnia 2017*\nW dniach 27-28 października 2017 r. członkowie KNM brali udział w Akademickich Mistrzostwach Polski w programowaniu zespołowym, które odbyły się w Instytucie Informatyki Uniwersytetu Wrocławskiego. Drużyna w składzie: *Mikołaj Marciniak, Michał Lewandowski* oraz *Patrycja Tkaczuk* zdobyła na zawodach *nagrodę II stopnia* (link: https://www.mat.umk.pl/web/knm/wroclaw-2017). Szczegołowe informacje o zawodach można znaleźć na stronie organizatorów (link: http://www.amppz.ii.uni.wroc.pl/glowna.html).\n\n------------------------------------------------------------------------------------------------------\n\n*Sukces studentów na międzynarodowych zawodach matematycznych w Błagojewgradzie (Bułgaria)*\n*2 sierpnia 2016*\nW dniach 25-31.07.2016 w Błagojewgradzie (Bułgaria) odbyły się 23. Międzynarodowe Zawody Matematyczne dla studentów uniwersytetów (IMC 2016) organizowane przez University College London oraz American University in Bulgaria. W tegorocznej edycji wzięło udział 320 studentów z Europy, Afryki, Azji i obu Ameryk. Uniwersytet Mikołaja Kopernika był reprezentowany przez troje studentów: Ewelinę Betlejewską, Mikołaja Marciniaka i Janusza Schmude.\nStudenci WMiI UMK zdobyli następujące nagrody: Janusz Schmude (nagroda pierwszego stopnia), Mikołaj Marciniak (nagroda drugiego stopnia), Ewelina Betlejewska (wyróżnienie).\nPodczas każdego z dwóch dni zawodów studenci mieli pięć godzin na rozwiązanie 5 zadań wybranych przez międzynarodowe jury. Nagrodę pierwszego stopnia otrzymywał student, który uzyskał co najmniej 52 punkty (na 100 możliwych do zdobycia).\nStudentów do zawodów przygotowywali: dr Robert Skiba, mgr Bartosz Bieganowski oraz mgr Daniel Strzelecki, który był członkiem międzynarodowego jury. Wyjazd na zawody był częściowo finansowany przez MNiSW w ramach projektu „Najlepsi z najlepszych!”.\n\n-------------------------------------------------------------------------------------------------------\n\n*Sukces studentów na międzynarodowych zawodach matematycznych*\n*12 kwietnia 2016*\nW dniach 7-9 kwietnia 2016 studenci Wydziału: Janusz Schmude oraz Mikołaj Marciniak wzięli udział w 26. edycji międzynarodowych zawodów matematycznych \"Vojtech Jarnik Mathematical Competition\" organizowanych przez Uniwersytet w Ostrawie (Czechy). Janusz Schmude osiągnął znakomity wynik: zajął 6 miejsce oraz zdobył medal! Jest to najlepszy wynik jaki studenci UMK osiągnęli w całej historii występów na zawodach organizowanych w Ostrawie. Mikołaj Marciniak zdobył wyróżnienie. Gratulujemy!\nWyjazd na zawody był finansowany przez MNiSW w ramach projektu \"Najlepsi z najlepszych!\". Studentów do zawodów przygotowywał dr Robert Skiba we współpracy z mgr. Danielem Strzeleckim oraz mgr. Bartoszem Bieganowskim.\nW zawodach brało udział około 40 uniwersytetów z Europy, w tym 6 z Polski. Studenci podczas zawodów byli podzieleni na dwie kategorie: studenci I i II roku (kategoria I) oraz studenci III, IV i V roku (kategoria II). W pierwszej kategorii startowało 75 studentów, zaś w drugiej 79 studentów. Studenci WMiI UMK startowali w drugiej kategorii. W trakcie zawodów studenci w każdej kategorii musieli rozwiązać cztery zadania (mieli na to cztery godziny).\n--------------------------------------------------------------------------------------------------------"
      }
   ]
}