{
   "origin": "https://www.mat.umk.pl/web/wmii/rekrutacja/studia-niestacjonarne",
   "page_content": [
      {
         "title": "Dlaczego warto studiować informatykę?",
         "body": "Informatyka to bardzo nowoczesna i dynamicznie rozwijająca się dziedzina wiedzy, wykorzystywana niemal we wszystkich sferach naszego życia. Absolwent informatyki to osoba, która dysponuje wiedzą i umiejętnościami cenionymi w kraju i za granicą.\n*Idealny kandydat?*\nJest to kierunek dla pasjonatów. Praktyka jest tu o wiele ważniejsza niż w innych dziedzinach. Informatyka, choć opiera się na ścisłej wiedzy, wymaga zdolności projektowania i wyobraźni. Idealny kandydat powinien mieć zapał do nauki i kontakt z nowinkami, bo w informatyce wszystko bardzo szybko się zmienia. Przydają się umiejętność samodzielnego myślenia i uzdolnienia w zakresie przedmiotów ścisłych.\n*Dlaczego warto studiować informatykę na UMK?*\nUMK dysponuje bardzo nowoczesnym zapleczem naukowym i dydaktycznym, co w przypadku studiowania informatyki jest szczególnie ważne.\nPracuje tu znakomita kadra gwarantująca studentowi poznanie najnowszych technologii oraz wiedzy informatycznej.\nWydział Matematyki i Informatyki stwarza komfortowe warunki do studiowania i realizacji własnych zainteresowań, na przykład w kołach naukowych.\n*Co po studiach?*\nAbsolwenci informatyki UMK mogą znaleźć zatrudnienie przy obsłudze systemów informatycznych firm czy tworzeniu stron internetowych i zarządzaniu nimi. Nabyte umiejętności pozwalają na podjęcie pracy na stanowiskach:\n\n* administratora systemów i sieci komputerowych w firmach, przedsiębiorstwach;\n* programista aplikacji webowych i mobilnych;\n* programisty sieci internet;\n* projektanta i analityka systemów baz danych;\n* projektanta systemów decyzyjnych;\n* konsultanta w zakresie kompleksowej informatyzacji przedsiębiorstw;\n* wdrożeniowca systemów informatycznych oraz koordynatora przedsięwzięć informatyzacyjnych;\n* pracowników laboratoriów i innych ośrodków badawczych i obliczeniowych.\n\nWięcej o studiach niestacjonarnych na Wydziale Matematyki i Informatyki UMK (link: https://www.mat.umk.pl/web/wmii/studia/studia-niestacjonarne)"
      },
      {
         "title": "Uwaga kandydaci na niestacjonarne studia inżynierskie!",
         "body": "Podstawowe informacje dotyczące rekrutacji na niestacjonarne studia inżynierskie I stopnia z informatyki"
      },
      {
         "title": "Rekrutacja",
         "body": "(link: http://www.umk.pl/kandydaci/)\nRejestracja (link: https://irk.umk.pl/2017/katalog.php?op=info&id=10510316-L&kategoria=)"
      }
   ]
}